༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS18955
n/a
ImageGroup: 118LS18957
ISBN: n/a
Title:
སྙན་རྩོམ་ཐོར་བུ།
སྨད་ཆ།
ཇོ་ནང་ཨེ་ཝཾ་ཤེས་རིག་དཔེ་ཚོགས།
8
snyan rtsom thor bu/ smad cha/ jo nang e waM shes rig dpe tshogs/ 8
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



ཇོ་ནང་ཨེ་ཝཾ་ཤེས་རིག་
དཔེ་ཚོགས། །
Publication Series
Jonang Ewang Wisdom
必胜藝心
སྙན་ངོར་ཐོར་
མཁན་ཀུན་དགའ་དཔལ་ལྡན་རྒྱ་མཆོག་ལ། ལུང་བ་



༄༅། །སྙན་རྩོམ་ཐོར་བུ་ཕྱོགས་སྡེབས་
མཁས་པའི་འཇུག་སྒོ་བཞུགས།
སྨད་ཆ།
མཁན་ཀུན་དགའ་དཔལ་ལྡན་རྒྱ་མཚོས་བརྩམས།
h མི་རིགས་དཔེ་སྐྲུན་ཁང་།



༨ སྟོན་པ་སངས་རྒྱས་ཤཱཀྱ་ཐུབ་པའི་སྐྱེས་རབས་རྣམ་ཐར་བཞུགས། གཡོན་གསུམ་པ། །



ཏུ
མཁན་ཆེན་ཀུན་དགའ་དཔལ་ལྡན་རྒྱ་མཚོ།



ཐོག་མའི་གླེང་བསླངས་པའི་སྙན་སྒྲོན།
གངས་ཅན་ཆོས་ལྡན་ཞིང་གི་ཆར་གཏོགས་རྔ་ལྗོངས་གཡང་གི་ར་བར་
བོད་ཤིང་འབྲུག་སྟེ་སྤྱི་ལོ་༡༩༦༤ལོར་མངལ་སྐྱེས་ཁམས་དྲུག་ལྡན་པའི་ཚེ་
ལུས་གཅིག་ལ་འཚང་རྒྱུ་རུང་གི་རྟེན་བཟང་ཁྱད་པར་བ་ཞིག་རུས་སྦལ་ལོང་
བའི་མགྲིན་པ་རྒྱ་མཚོའི་ཁར་གཡེངས་པའི་གཉའ་ཤིང་གི་བུ་གར་ཆུད་པའི་
དཔེ་བཞིན་དུ་སྟབས་ལེགས་སྟེས་དབང་གིས་རྙེད་རྒྱུ་བྱུང་། དེ་ནས་རྫིང་
གི་པད་མ་བཞིན་བསྐྱེད་བསྲིངས་ཏེ་ཆེར་སྐྱེས་པ་ན་བཀའ་དྲིན་འཁོར་ཐབས་
དཀའ་བའི་བཤེས་གཉེན་དུ་མས་རྗེས་སུ་བཟུང་ནའང་ནང་རྐྱེན་ལྷན་སྐྱེས་
དང་སྦྱངས་སྟོབས་ཀྱི་བློ་གྲོས་དམན། དོན་གཉེར་དང་སྦྱངས་བརྩོན་གྱི་འབད་
པ་ཞན་པས་ལྟ་རྒྱུ་དང་ཐོས་རྒྱུས་བསགས་པའི་ཡོན་ཏན་གྱི་ནོར་བུ་ཉིན་མོའི་
སྐར་མའི་རྗེས་སུ་འགྲོ་བས་བདག་འདྲའི་ངག་ལས་ཐོན་པའི་རྩོམ་ཡིག་གང་
ལའང་མཁས་པས་དཔྱད་རིན་ཡོད་པའི་རེ་བ་ཤིན་ཏུ་ཕྲ་བ་སྨྲོས་མ་དགོས།
འོན་ཀྱང་སྐྱབས་མགོན་མཆོག་སྤྲུལ་རིན་པོ་ཆེ་འབྲོག་དགེ་ཆོས་རྗེ་ཀུན་དགའ་
ཡོན་ཏན་ལྷུན་འགྲུབ་དཔལ་བཟང་བོས་བདག་གི་ངག་རྩོམ་ཕྱོགས་བསྡུས་
འཕྲུལ་པར་དུ་འདེབས་པའི་ཞལ་བཞེས་ཡིད་འཕྲོག་པ་གནང་བ་ལ་བརྟེན།
ད་སྔ་བརྩམས་ཟིན་གྱི་རིགས་ལས་ཐོག་མར་ཚད་མ་དང་ཕར་ཕྱིན་གྱི་སྐོར།
དེ་ནས་དབུ་མ་དང་འདུལ་བའི་སྐོར། དེ་ནས་སྔགས་དང་རྣམ་ཐར་ལོ་རྒྱུས་
ཀྱི་སྐོར་བཅས་ཕྱོགས་བསྡེབས་སུ་འཕྲུལ་པར་དུ་འགོད་རྩིས་ཀྱི་འཆར་གཞི་
བཏིངས་པའི་ཁུལ་ཡིན་ནོ། །ཨེ་ཝཾ་ཤེས་རིག་དཔེ་ཚོགས་ཞེས་མིང་བཏགས་
པའི་བདག་གི་ངག་རྩོམ་འདི་ཉིད་འཕྲུལ་པར་དུ་འདེབས་པའི་ཕྱོགས་ལ་རང་



སློབ་འཇམ་དབྱངས་ཀུན་དགས་ཁུར་གཙོ་བོར་བླངས་ཏེ་རྩིས་འཕྲུལ་དུ་ཡིག་
བསྟར་བྱེད་པ་མ་ཟད་རང་སློབ་སྐལ་བཟང་རྒྱ་མཚོས་ཀྱང་གློག་ཀླད་དུ་ཡི་
གེ་འཇུག་པའི་མཐུན་རྐྱེན་གང་དགོས་སྦྱར་ཞིང་། འབྲོག་དགེ་བསམ་འགྲུབ་
གླིང་ངེས་དོན་དགའ་བའི་ཚལ་གྱི་དུས་འཁོར་སློབ་གླིང་གི་སློབ་རིགས་པ་རྣམས་
ཀྱིས་པར་གྱི་ཞུས་དག་ཐེངས་འགའ་བྱས་ཀྱང་དཔེ་སྒྲིག་གི་ཉམས་མྱོང་ཞན་
སྟབས་འདི་ལ་མ་འདང་བའི་ཆ་དང་ཉེས་སྐྱོན་མང་བོ་ཞིག་ཤོར་ཡོད་པ་གདོན་
མི་ཟ་བས་རྒྱ་ཆེའི་ཀློག་པ་བོ་རྣམས་ལ་དགོངས་དག་ལྷག་བསམ་རྣམ་པར་
དག་པའི་ཀུན་སློང་གིས་གུས་པའི་ཉམས་དང་བཅས་ཞུའོ། །སྤྱིར་རང་ཉིད་
ཆོས་སྒྲུབ་པའི་མཐུན་རྐྱེན་ཕྲན་བུ་རེ་འཛོམས་ས་གང་ཡོད་དུ་འཁྱམས་ཏེ།
མཐོན་པོའི་ངོ་མི་འཚོ། དམའ་མོ་དབང་དུ་མི་སྡུད། ཕྱུག་པོར་ངོ་སྐྱིད་
མི་བྱེད་པ། འཆི་ཆོས་ཅི་ལྕོགས་རེ་སྒྲུབ་ནས་འདུག་པ་ལ་སྙིང་ནས་རེ་སྨོན་
ཆེ་ཡང་འདུ་འཛི་ཡོ་ལང་གིས་དུས་འདའ་བས་རང་གི་བསམ་དོན་ཇི་བཞིན་
པའི་ཐོག་ཏུ་མ་ཁེལ་ནའང་སྔོན་རང་ལོ་ཉེར་དགུ་ནས་བཟུང་ད་བར་དུ་རྗེ་བླ་
མ་རྣམས་ཀྱི་བཀའ་བཞིན་སློབ་བུ་རྣམས་ལ་གཞུང་པོད་མང་བོ་འཆད་ཁུལ་
བྱས་པའི་ཞར་ལ་བླ་མ་གོང་མའི་གསུངས་གཞིར་བྱས། བཤེས་གཉེན་མཁས་
པའི་ཞལ་ལུང་དྲི་མ་མེད་པས་ཟུར་བརྒྱུན། རང་ཉིད་ཀྱི་དཔྱད་པ་ཕྲ་མོ་རེས་
གསོས་བཏབས་ཏེ། བྲི་ཁུལ་བྱས་པའི་ངག་རྩོམ་འདི་དག་ལ་ལུང་རིགས་
དང་འགལ་བའི་ངག་འཆལ་ལམ་ཁུངས་མེད་རང་དྲན་གྱི་ལབ་བརྡོལ་ཅི་བྱུང་
བ་རྣམས་གཟུར་གནས་མཁས་པའི་སྤྱན་སྔར་བཤགས་ཤིང་ལེགས་ཆ་ཅུང་
ཟད་མཆིས་ན་འཛམ་གླིང་འཚེ་མེད་ཞི་བདེས་ཁྱབ་པའི་རྒྱུར་གྱུར་ཅིག་ཅེས་
རྩོམ་པ་བོས་སྤྱི་ལོ་༢༠༡༡ལོའི་ཟླ་༦པའི་ཚེས་༨ ལ་གུས་པས་བྲིས། །



-
(60)
དཀར་ ཆག
《སྙན་ཚིག་ངག་གི་རོལ་མོ།》
བློ་གསལ་འཇུག་ངོགས་ཀྱི་ཞར་བྱུང་རྩོམ་ལུགས་རྣམ་བཞག་ལྟར་གྱི་དཔེ་བརྗོད།……………….....
དོན་རྒྱུན་ལས་དང་བོ་གཉིས་པ་སོགས་ཀྱི་སྐོར།….…….
ཤར་འགྲོའི་མཐོང་སྣང་།.……...
གོང་དྲན་སྨྱོན་པའི་ཟློས་གར།
སྙན་ཚིག་ཚན་འགའ།
ཐོལ་བྱུང་གི་འཆར་སྒོ།
དགེ་རྒན་གྱི་འབེལ་གཏམ་རྨོངས་པ་མཚར་བསྐྱེད།.…...……………..
མཎྜལ་བཤད་པ།……………..
..….....….......... (97)
• (67)
(73}
，
--• • 4 *bE!
《82)
………….... (92}
….……... (109)
…… …，:{113}
，，...….（121）
............(122)
《དཔྱད་རྩོམ་རིགས་པའི་རལ་གྲི
སྐྱབས་འགྲོའི་གོ་དོན་མདོར་བསྡུས།
ཕོ་ནི་འདས་དང་སོགས་ཀྱི་ཚུལ་ལ་དཔྱད་པ།
རྫས་སྤྱི་ཉིས་འགོད་གཅོད་ཚུལ།.....…..
སེམས་དང་སེམས་བྱུང་གི་རྣམ་བཞག…………….
མིང་གི་འཇུག་གཞི་རང་མཚན་གྱིས་གྲུབ་པའི་ཚུལ་ལ་ཐེག་བསྡུས་ཀྱི་རིགས་པ་གསུམ་
གྱི་གནོད་ཚུལ།……...…......….….….….…….
རྟགས་གསལ་རིགས་པའི་རོལ་རྩེད།………..….….………..
.........…..... 129)
སྤྱི་དོན་མི་ཕམ་དགོངས་རྒྱུན།...
...…….........(168)
སློབ་བུ་རྣམས་ལ་རྩེ་མཚར་དུ་ཕུལ་བའི་དཔྱད་རྩོམ་ངག་གི་མེ་ཏོག
བདེན་བཞིའི་ཡེ་ཤེས་རྣམས་ཀྱིས་ལོག་ཞུགས་བཅུ་དྲུག་གི་གཉེན་པོ་བྱེད་ཚུལ།….........(168)
。、
，
(125)
………. • (1 63)



…….……….…… (f75}
(203）
...…….…. (205
ཕར་ཕྱིན་གྱི་ཟིན་བྲིས་དཔྱོད་ལྡན་དགྱེས་པའི་སྙིང་ནོར།…………...
ཉམས་མཚར་བྱིས་པའི་ཅ་ཅོ།……………..….…...
ཟས་ཀྱི་རང་བཞིན་ལ་དཔྱད་པ།…………………………………….
ལྟ་མགུར་ཨ་མ་ངོས་འཛིན་གྱི་མཆན་འགྲེལ……….….….....………...
བསྐྱེད་རིམ་གྱི་ལྷ་ཡིན་ན་བློས་བཏགས་ཡིན་མིན་ལ་ཅུང་ཟད་དཔྱད་ཚུལ།….……………...….….….……（214)
དཔལ་རྡོ་རྗེ་ཤུགས་ཀྱི་ལྷ་ཚོགས་བཞུགས་ཚུལ་པདྨོའི་དགའ་ཚལ།
དཔལ་དུས་ཀྱི་འཁོར་ལོའི་དཀྱིལ་འཁོར་གྱི་ལྷ་ཚོགས་གྲངས་འདྲེན།……….…...
.………….......…… (207)
(216}
....……………(218}
《དྲིས་ལན་དག་གི་མེ་ཏོག》
དྲིས་ལན་ལྷག་བསམ་རང་མདངས།……………
དྲིས་ལན་རྔ་གསང་ལྡིར་བའི་རང་སྒྲ
དྲིས་ལན་གསལ་བའི་སྒྲོན་མེ།
……………………….............
.…….………(235}
ཟ•。་， (263)
.......…、， • {26?)
..…..…………..…
(27:3)
《བསླབ་བྱ་བརྩེ་བའི་རང་སྒྲ།》
རང་རྒྱུད་ཆོས་ལ་བསྐུལ་ཚུལ་མདོར་བསྡུས།…...………….…
བསླབ་བྱ་ཕུན་ཚོགས་འདོད་འཇོ་ནོར་བུའི་འཁྲི་ཤིང༌།
ཅོལ་ཆུང་གཡམ་ལ་རྒྱུག་པ་རྣམས་ལ་ཆེས་མི་བཟོད་པའི་བརྩེ་བའི་འབེལ་གཏམ།…….…...…..….(258)
བསླབ་བྱ་སྐལ་བཟང་དགའ་སྟོན།.…......
འབེལ་གཏམ་ལྷག་བསམ་ཁ་བའི་རང་མདངས།…...
གཞན་གང་ལ་ཡང་ཟུར་ཟ་མ་ཡིན་པ་རང་སེམས་སྐྱོ་གླུ་…
གང་དྲན་ཐོལ་བྱུང་དགའ་སྐྱོ་འདྲེས་མའི་ཉམས་མགུར།.…………….
བྱིས་པ་དགྱེས་པའི་ཉམས་མཚར།....
ལྷ་བྱར་གླེང་མོལ་བྱིས་པའི་ཅ་ཅོ།….........................
ནེ་ཙོའི་ཆོས་བཤད་ལྟར་རང་ལ་གྲོས་འདེབས་
..…..….……..….……. (292}
…….…..……， {277)
• • （281）
… {23}
ཟབ བ བ ་་ ，་，
(284)
………………... (289)



• (300)
......…....……………(302)
རང་ཉིད་རང་ལ་སྐྱོ་བའི་རྒན་པོའི་མགུར་དབྱངས།….…………
ཐོས་པ་བྱེད་ཚུལ་གྱི་བསླབ་བྱ་ནོར་བུའི་འཁྲི་ཤིང་།……...…....
གྲྭ་བའི་རིན་ཐང་ལ་དཔྱད་པ་ལྷག་བསམ་དཀར་བའི་རང་མདངས།..
ཀུན་ཕན་ཟླ་བའི་ཟེགས་མ…..…........
…………………（304）
(307)
(3f1)
……....…. {312}
，
{313}
བ བ ，• (315)
- (316}
...... (319)
《དག་འདོན་ཐར་བའི་དཔལ་སྟེར།》
བཤད་གྲྭའི་བླ་རྒྱུད་གསོལ་འདེབས།
སྨན་བླའི་བརྒྱུད་པའི་གསོལ་འདེབས།………..….......…..
ཚོགས་ཀྱི་མགུར་དབྱངས།……….........….
ཚེ་འགུགས་འཆི་མེད་དཔལ་སྩོལ།
ཆོས་རྗེ་ཀུན་མཁྱེན་ཡབ་སྲས་ཀྱི་མཆོད་ཆོག་དང་སྦྱར་བའི་ལྷོ་སྒོ།
ཇ་མཆོད་དངོས་གྲུབ་འདོད་འཇོ།
དཔལ་ལྡན་ལྷ་མོ་འདོད་ཁམས་མའི་མངའ་གསོལ།
..…..……..………(320)
རྣམ་སྲས་གཡང་སྒྲུབ་བསྡུས་པ།….......…....
.….. (322}
རྒྱལ་ཆེན་རྣམ་ཐོས་སྲས་ཀྱི་མངའ་གསོལ།…………......
བསང་མཆོད་ཟག་མེད་བདུད་རྩིའི་མཆོད་ཡོན།……....
བསང་མཆོད་རྒན་པོའི་ཁ་འབོད།
གཡུ་རྩེའི་བསངས་མཆོད།
དུང་དཀར་གདོང་གི་མཁའ་སྤྱོད་དངོས་གྲུབ་གཏེར་འཆང་གི་བསངས་མཆོད།…….……......…..(330)
དཔལ་དུས་ཀྱི་འཁོར་ལོའི་ཚོགས་བསྐང་བསྡུས་པ།..…………...….......
རྡོ་རྗེ་མི་འཁྲུགས་པའི་སྨོན་ལམ་མདོར་བསྡུས།
རིམ་གཉིས་སྨོན་ལམ།………….........་
དགེ་བསྟན་སང་སྐུ་ཞི་བར་གཤེགས་ཁར་ཁོ་རང་ཕྱི་མ་གང་དུ་སྐྱེ་འགྱུར་འོད་གསལ་ཆོས་
སྐུའི་བརྡ་ལུང་བཞུགས།
，，，，
(323)
•。
(325)
-
（327)
•
• （330)
.….. …，，，
（330)
•，，…….....
བ.. -
，，，，， , , (331)
， ་ , , ，，， {332）
..……...... (335}



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་གི་རོལ་མོ།
པོད་བརྒྱད་པ།
སྙན་ཚིག་ངག་གི་རོལ་མོ། །
༄༅།།བློ་གསལ་འཇུག་ངོགས་ཀྱི་ཞར་བྱུང་རྩོམ་ལུགས་
རྣམ་བཞག་ལྟར་གྱི་དཔེ་བརྗོད་ཨུཏྤལ་
འཕྲེང་མཛེས་ཞེས་བྱ་བ་
བཞུགས་སོ། ། །
སློབ་དཔོན་ལ་བསྟོད་པ།
བསླབ་གསུམ་ནོར་གྱིས་ཐུགས་ཀྱི་བང་མཛོད་གཏམས། །
འཆད་རྩོད་རྩོམ་གྱི་སྦྲང་ཆར་འཇོ་བའི་སྤྲིན། །
བློ་གསལ་འདབ་བརྒྱའི་ཚོགས་རྣམས་སྐྲུན་མཛད་པ། །
སློབ་དཔོན་སྨྲ་བའི་ཉི་མ་འགྲན་ཟླས་དབེན། །
གྲོགས་ལ་བསྟོད་པ། །
ལེགས་བཤད་འདབ་མའི་སྐྱེས་བཟང་སྤེལ་མཁས་ཤིང་། །
ཚུལ་ལྡན་ཡ་རབས་སྤྱོད་པས་ལུས་མཛེས་པ། །
འགྱུར་མེད་གཤིས་བཟང་བློ་གྲོས་རབ་ཡངས་པ། །
ཆོས་ཀྱི་མཆེད་འདི་ས་བརྟོལ་ལྗོན་པ་བཞིན། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྤྲིན་ལ་སྨད་པ། །
སྤྲིན་ནག་ཁྲོས་པའི་སྡང་མིག་དང་། །
ལྷན་ཅིག་བདེ་འཐུང་ངར་སྐད་ཀྱིས། །
སྙིང་ལ་མི་ཟད་འཇིགས་སྟེར་བ། །
འདི་ཀོ་ཅི་ཞེས་ཀུན་གྱིས་བསྡིགས། །
t
འཇའ་ལ་བསྟོད་པ།
བཟོ་བོ་མཁས་པའི་པིར་གྱིས་བྲིས་མིན་ཞིང་། །
དབང་བོའི་ཕྱག་ལས་ཆེད་དུ་རྐུས་མིན་པ། །
ཉི་དང་ཆར་ཟིམ་འཕྲད་པའི་ལྟོས་ཆོས་ལས། །
འཇའ་ཡི་གུར་ཆེན་རྣམ་པར་བཀྲ་འདི་རྨད། །
རི་བོ་ལ་བསྟོད་པ། །
གངས་དཀར་བླ་གོས་སྟོད་དུ་མཛེས། །
རིན་ཆེན་གཡུ་ཡི་སྐད་འཆིང་ཞིང་། །
གཡས་འཁྱིལ་ཆུ་བོ་ཤམ་བུ་ཅན། །
མཐོ་ཞིང་བརྗིད་པའི་རི་འདི་མཛེས། །
ཆུ་བོ་ལ་བསྟོད་པ།
ལྷུ་བའི་འཛུམ་དཀར་དགོད་བཞིན་དུ། །
ཆུ་ཀླུང་དལ་གྱིས་འབབ་པ་ཡི། །



པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས་ སྙན་ཚིག་ངག་གི་རོལ་མོ།
སྐྱེ་དགུའི་གདུང་བ་སེལ་བ་ལ། །
ངལ་མེད་མཐའ་དབུས་ཀུན་ཏུ་ཉུལ། །
ཆུ་བོ་ལ་སྨད་པ། །
ཆུ་ཆེན་ཁྲོས་པའི་ཁམ་ནག་ཞལ་གདེང་བས། །
འདབ་ལྗོན་ཞུམ་པའི་ཀུམ་ཀུམ་ཡིབ་པ་དང་། །
ནེ་གསིང་ལང་ཚོ་ངོམ་པའི་ཁེངས་སྐྱུངས་ཏེ། །
གདུགས་ཅན་ཁྱོད་དང་མཛའ་བ་སུ་ཡིས་བསྟེན། །
ཆུ་བོ་བཅོས་པ་ལ་བསྟོད་པ།
དལ་འགྲོ་འབབ་པའི་རང་དབང་འཕྲོག་བྱས་ཏེ། །
རྫིང་བུར་བསྐྱིལ་ཞིང་གང་འདོད་སྦུབས་སུ་དྲངས། །
སྐབས་འགར་ཁྲི་མོན་སྐབས་འགར་བག་ཡངས་སུ། །
རྒྱུ་བའི་ངང་ཚུལ་འདི་ལ་ཅིས་མི་བསྟོད། །
སྤང་ལྗོངས་ལ་བསྟོད་པ། །
གཡུ་མདོག་གསར་བའི་ལང་ཚོ་ཕམ་བྱེད་ཅིང་། ། །
དཀར་དམར་མེ་ཏོག་བཞད་པའི་སོ་འཕྲེང་ངོམ། །
ར་ཡིག་གཉིས་པའི་ཁྱུ་ཚོགས་གར་གྱིས་བྲེལ། །
ཡངས་པའི་སྤང་ཐང་ལྷ་ཡི་དཔལ་ལ་འགྲན། །



ཀུན་དགའ་དཔལ་ལྡནརྒྱུ་མའི་གསུང་འབུམ།
ཕྱུགས་རིགས་རྒྱུས་པ་ལ་བསྟོད་པ།
སྔོ་ལྗང་གོས་ཀྱིས་ཀླུབ་པའི་རི་ལུང་ལ། །
གནག་ཕྱུགས་སྐར་ཚོགས་རྣམ་མང་བཀྲ་བ་བཞིན། །
འགྲོས་ལྡན་རྟ་མཆོག་གཡང་དཀར་ལུག་ཁྱུ་སོགས། །
རྒྱས་པའི་དགེ་མཚན་འདི་ཀོ་ཨེ་མ་རྨད། །
དཀར་ཆུ་རྒྱུས་པ་ལ་བསྟོད་པ།
རི་མོའི་བ་བཟང་དྲུས་མ་ལས། །
ཅི་འདོད་འོ་མ་འཇོ་བ་ཡིས། །
ས་ཡི་རྡུལ་ལ་འགྲན་བཟོད་ཅིང་། །
ལི་ཁྲིའི་རྒྱ་མཚོར་འཕྱུར་བ་བཞིན། །
ངུར་སྨྲིག་མདངས་འཛིན་དགེ་འདུན་སྡེ། །
འཚོ་བ་སྦྱོར་བའི་ངང་ཚུལ་འདི། །
ཐེག་པ་མཆོག་གི་རྣལ་འབྱོར་བས། །
འཁོར་འདས་དབང་དུ་བསྒྱུར་ཚུལ་ལགས། །
ཆར་ལ་བསྟོད་པ། །
རྐང་འཐུང་གཞོན་ནུ་སྐོམ་པས་གདུངས་བཞིན་དུ། །
ཆུ་འཛིན་ལང་ལོང་གཡོ་བའི་ཕུང་བོ་ལ། །
རེ་བའི་མིག་ཞགས་རིང་ནས་འཕངས་པ་ན། །
སྦྲང་ཆར་ཅི་དགར་འཇོ་བའི་ཚུལ་འདི་རྨད། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ལོ་ཏོག་ལ་བསྟོད་པ།
གྲོ་ནས་སྙེ་མའི་མགོ་ལྕོག་དག །
ལྡེམ་ལྡེམ་གཡོ་བའི་གར་བསྒྱུར་བས། །
མེ་ན་ཀ་ཡི་རྗེས་འགྲོ་བ། །
ལུས་ཅན་ཡིད་དགའི་བདུད་རྩིར་གྱུར། །
ཞིང་བ་ལ་བསྟོད་པ། །
སོ་ནམས་མངལ་དུ་སྐྲུན་པ་ལས། །
བརྩོན་པ་རྒྱུན་ཆགས་མ་བཏང་བས། །
འཚོ་བ་གསར་བའི་ལོངས་སྤྱོད་ཀྱི། །
གང་འདོད་འཇོ་བའི་དགེ་མཚན་བརྟས། །
རིག་གནས་རྒྱུས་པ་ལ་བསྟོད་པ།
རྒོལ་བའི་སྙིང་རྩ་འདར་བྱེད་པ། ། །
ལུང་རིགས་གློག་ཞགས་འཁྱུག་པ་ཡི། །
སྔོན་བྱོན་མཁས་པའི་གཅེས་ནོར་གང་། ། །
ལྔ་རིག་ཡིད་བཞིན་དབང་གི་རྒྱལ། །
དེང་ཡང་དྲན་དབང་དུ་མ་ཡིས། །
གཅེས་པའི་ནོར་ངོ་ལེགས་ཟིན་ནས། །
བཤད་སྒྲུབ་རྒྱལ་མཚན་རྩེར་མཆོད་པས། །
དོན་གཉིས་ལྷུན་གྱིས་འགྲུབ་ལ་ལྟོས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རིག་པ་ལྟར་སྣང་ལ་སྨད་པ།
དེང་དུས་མཁས་པར་རློམ་པའི་ཟོལ་གྱིས་ནི། །
སྔོན་དུས་མཁས་ལ་མ་གྲགས་ལོག་སྐད་མཐོ། །
བཅུ་ཕྲག་རིག་པའི་ཟླ་བའི་དཀྱིལ་འཁོར་ལ། །
ནག་སྣོག་ར་རིས་བསླད་པའི་ངང་ཚུལ་འདི། །
གནག་རྫིའི་སྤུན་ཟླ་དག་ལ་མཛེས་མོད་ཀྱང་། །
བཅུ་ཕྲག་གནས་ལ་ལྗགས་རྩེ་གློག་ཞགས་ལྟར། །
འཁྱུག་པའི་མཁས་དབང་དག་ལ་དེ་ལྟར་མིན། །
དེ་ཕྱིར་ཤ་ཟའི་སྐད་འདྲའི་ཇི་འགྱུར་སོམས། །
ལག་རྩལ་ལ་བསྟོད་པ།
རིག་གསར་བློ་གྲོས་གསལ་བའི་འོད་སྔོན་བུས། །
མགྲོན་དུ་བོས་པའི་ལག་རྩལ་ནམ་མཁའི་ནོར། །
སྔོན་མེད་འོད་སྣང་གསར་བ་འབུམ་སྤྲོས་པས། །
འཇིག་རྟེན་གསར་བའི་དགའ་སྟོན་ཨེ་མ་མཚར། །
འཕྲུལ་གྱིས་བསྐྱེད་པའི་གློག་ལ་བསྟོད་པ།
ཨེ་མ་ཐབས་མཁས་ལག་རྩལ་གྱིས། །
ཉི་མའི་ཟེར་དང་ཆུ་ཡི་ཟེགས། །
ཇི་འདོད་བཀོལ་བའི་མཐུ་ཉིད་ལས། །
གློག་འོད་ཉི་མའི་ལང་ཚོ་ངོམ། །



ཇོ་ནང་ཨེ་ཝཾ་ཤེས་རིག་དཔེ་ཚོགས། ། སྙན་ཚིག་ངག་གི་རོལ་མོ།
པོད་བརྒྱུད་པ།
འཕྲུལ་བསྐྱེད་འོད་ཀྱི་འཛུམ་དཀར་དལ་གྱིས་དགོད་པ་ན། །
ཀུན་གསལ་སྒེག་མོར་དུས་བཏབ་ཟླ་བ་གཞོན་ནུ་ཉིད། །
དབང་ཕྱོགས་ལྷུན་པོའི་གཉེན་དུ་སྡེབ་སྙམ་འཁྲུལ་བསྐྱེད་དེ། །
ལ་ལ་ཡིད་སྲུབས་ཆོ་གར་རོལ་བའི་ལས་ཀྱིས་བྲེལ། །
གློག་སྒྲོན་ལ་བསྟོད་པ།
གློག་སྒྲོན་རང་འོད་འབྱིན་པ་ནི། །
མཁའ་ལ་སྐར་ཚོགས་འཕྱུར་བ་བཞིན། །
སྣང་བས་སྙིང་ལ་དཔྱིད་འཇོ་བ། །
རིན་ཆེན་ཟོང་གིས་ཁུག་ནུས་མིན། །
གློག་འཕྲིན་ལ་བསྟོད་པ།
འཇམ་མཉེན་ལག་སོར་ལྕུག་ཕྲན་གཡོ་བ་ཡིས། །
ཨང་ཡིག་འདོད་དགུར་བསྒྱུར་བའི་ཕོ་ཉ་དེས། །
ལུས་ཅན་འདོད་དོན་མ་ལུས་རྫོགས་བྱེད་པ། །
བྱ་སླའི་སྤྲིངས་ཡིག་བཀླག་པའི་ཚུལ་འདི་རྨད།
གློག་སྐད་ལ་བསྟོད་པ།
ཡུལ་གྱིས་བསྐལ་བའི་ཕ་རོལ་ཏུ། །
ཡིད་ལ་བརྣག་པའི་འདོད་པའི་གཏམ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡིད་ཙམ་སྐྱེལ་བའི་ངང་ཚུལ་འདི། །
ཡིད་ཅན་དགའ་བའི་གཉེན་དུ་གྱུར། །
གཟུགས་མཐོང་གློག་འཕྲུལ་ལ་བསྟོད་པ།
དཔག་ཚད་འབུམ་གྱིས་ཆོད་པ་ཡི། །
ཕྲ་རགས་གཟུགས་རྣམས་མ་ལུས་པ། །
གང་དུ་སྣང་བའི་དགའ་སྟོན་ལ། །
མི་རྣམས་དགའ་བའི་ཅ་ཅོ་བསྒྲག །
ཡང་ན།
སྔོན་བྱོན་དམ་པའི་རྣམ་ཐར་འགའ་ཞིག་ནི། །
རྫས་ཤེལ་མེ་ལོང་འདི་ལ་གསལ་བའི་མོད། །
དད་གུས་རླབས་འཕྲེང་རང་སར་མ་ནོན་པར། །
དེ་རྗེས་སློབ་པའི་དམ་བཅའ་ངག་ནས་ཐལ། །
གཟུགས་མཐོང་གློག་འཕྲུལ་ལ་བསྡིགས་པ།
བརྙན་པར་གསར་བ་མིག་གི་དཔྱིད་གྱུར་ཀྱང་། །
ཉིན་མཚན་སྐད་ཅིག་གཅིག་ལ་འགོད་པ་དང་། །
སྐབས་འགར་ངོ་ཚའི་གོས་བཟང་དོར་བ་ཡིས། །
ཁྱི་ཕག་རྣམ་ཐར་སྐྱོངས་བའི་ངང་ཚུལ་མང་། །
འདོད་པའི་རྣམ་འགྱུར་ཀུན་ནས་རྫོགས་པ་ཡི། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
ལུས་ཕྲ་སྒེག་པའི་ཟུར་མིག་གཡོ་བ་ཡིས། །
འདོད་ལྡན་བརྟན་པ་གཅིག་ཆར་འཕྲོག་བྱེད་པ། །
མེ་ཏོག་མདའ་ཡི་རྗེས་སུ་སྙེག་པ་འདིས། །
ཚུལ་ལྡན་བསླབ་པའི་འདབ་མ་ཟུམ་པ་དང་། །
ཡབ་མེས་སྲོལ་བཟང་སྟོན་མཇུག་པདྨོ་ལྟར། ། །
རང་མིན་ཡལ་བའི་བརྡ་ཐབས་སྣ་ཚོགས་པ། །
སྲིན་མོའི་འཛུམ་དཀར་བཞིན་དུ་ཤེས་པར་གྱིས། །
མེ་འཁོར་ལ་བསྟོད་པ།
མེ་ཡི་སྟོབས་ཀྱིས་ཅི་དགར་བགྲོད་པ་ནི། །
འགྲོས་ལྡན་རྟ་མཆོག་བང་རྩལ་འགྲན་པ་བཞིན། །
མཐོ་ཞིང་བརྗིད་ཆགས་དལ་གྱིས་འགྲོ་བ་ནི། །
ལྷུན་སྡུག་རི་བོ་རྒྱུ་ཞེས་རིག་བྱེད་གླེང་། །
རླངས་འཁོར་ལ་བསྟོད་པ།
རྟེན་འབྲེལ་གཞན་དང་འཕྲད་པ་ན། །
རླངས་པ་འདོད་དགུ་དབང་བསྒྱུར་ཏེ། །
གང་འདོད་གནས་སུ་ཡིད་ཀྱིས་སྐྱེལ། །
ལག་ལྡན་རྟ་མཆོག་ཀྱང་མིན་ལ། །
འདི་ཀོ་ཅི་ཞེས་ཁྱོགས་ལ་འཕྱང་། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཞིབ་མོའི་བློ་ཡིས་གཞིག་པ་ན། །
ཐོགས་མེད་ཞབས་ཀྱི་ཀུན་བཏུས་ལས། །
རྫས་ཀྱི་ནུས་པ་བསམ་མི་ཁྱབ། །
གསུང་པ་འདི་འདྲར་དགོངས་མིན་ནམ། །
ད་དུང་འདི་ལས་དཔྱད་གྱུར་ན། །
ངོ་མཚར་སྤྲོ་བ་མང་མོད་ཀྱང་། །
སྐབས་བབ་གཏམ་གྱི་སྦྱོར་བ་ནི། །
མིན་ཕྱིར་མཁས་པའི་ཐུགས་ཁྲེལ་འགྱུར། །
གནམ་གྲུ་ལ་བསྟོད་པ།
འཕུར་ཤུགས་རྫོགས་པའི་གནམ་གྲུ་ཞེས། །
གནམ་འཕང་གཅོད་ལ་འགྲན་ཟླས་དབེན། །
མཁའ་ལྡིང་སྤུན་ཟླ་གྱུར་པ་དེས། །
དཔག་ཚད་བརྒྱ་ཕྲག་ཐུང་ངུ་བསྒྲུབ། །
འདི་ལས་འཕྲོས་ཏེ་ཉམས་མཚར་འདི་ལྟར། །
གང་དྲན་ཐོལ་བྱུང་།
གང་དག་སྟོང་བར་སྦོས་རྣམས་ཀྱེ། །
ཆུ་ཕྲན་ཀུ་ཅོའི་ངང་ཚུལ་ལྟར། ། །
འཕུར་ཤུགས་ཆ་ཀུན་རྫོགས་པ་ཡི། །
ཁྱུང་ཆེན་ཡིན་པའི་ཟོལ་གྱིས་ནི། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
གནམ་འཕང་གཅོད་པའི་གཤོག་རྩལ་ངོམ། །
མགྲིན་བཟང་གཟིག་ལྤག་བཀབ་པའམ། །
ཡང་ན་བྱི་ལ་སྟག་རྫུས་པ། །
རེ་ཞིག་འགྲུབ་ཡང་ཐ་མ་བརླག །
ཟུར་ཟའི་མདའ་མོ་འདི་མིན་ཏེ། །
ཡིན་ན་དབང་བོའི་དྭངས་མ་ལ། །
གནོད་པའི་ཞད་ཅིག་འདི་ན་གདའ། །
རང་སྐྱོན་ནད་ཁྲག་ཕྱིར་འདོན་བྱེད། །
གསོ་རིག་ལག་རྩལ་ལ་བརྟེན་ནས། །
ཐབས་མཁས་འཕྲུལ་བཟང་འདི་བྱས་སོ། །
འདྲུད་འཐེན་འཕྲུལ་འཁོར་ལ་བསྟོད་པ།
འདྲུད་འཐེན་འཕྲུལ་འཁོར་འདི་ཡི་སྟོབས་ཤུགས་ཀྱིས། །
གཉིས་འཐུང་སྟོང་གི་སྟོབས་ལ་ཅོ་འདྲི་བྱེད། །
འུར་འུར་སྒྲ་ཆེན་རྣམ་པར་ལྡིར་བ་ཡིས། །
གཡུ་འབྲུག་སྟོང་གི་སྒྲ་ལ་དམའ་འབེབས་བྱེད། །
འཕྲུལ་ཆོས་ཅན་ལ་བསྟོད་པ།
ཐབས་མཁས་འཕྲུལ་ལ་བརྟེན་ནས་ཟླ་བ་རུ། །
བགྲོད་ནས་ལྟད་མོ་ལྟ་ཞེས་འུད་པོ་ཆེ། །
13



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འོན་ཀྱང་རྣམ་དཔྱོད་ཟེར་དང་རྫས་ནུས་གཉིས། །
འཕྲད་པའི་རྟེན་འབྲེལ་ངོ་མཚར་བློ་ལས་འགོངས། །
ཡང་ན།
ས་ལ་འཛུལ་དང་གནམ་ལ་འཕུར་བྱེད་པའི། །
ངོ་མཚར་འཕྲུལ་ཆས་བཀོལ་སྤྱད་སྣ་ཚོགས་ལ། །
ཉི་མ་གཞོན་ནུ་རྟ་བདུན་གྱིས་དྲངས་ཏེ། །
ལྷ་ལམ་བགྲོད་པའི་ཟོལ་གྱིས་ལྟ་ཕྱིར་ལྷགས། །
དམངས་ཀྱི་སྟོབས་ཤུགས་ལ་བསྟོད་པ།
རྨ་ཀླུང་དལ་འབབ་རྫོང་དུ་འགོག་པ་དང་། །
མཐོ་ཞིང་བརྗིད་པའི་རི་བོ་རྡུལ་ཕྲན་ལ། ། །
འགོད་པའི་སྟོབས་ཤུགས་ནམ་ཡང་ཉམས་མེད་པ། །
མི་མང་སྟོབས་ལ་སུ་ཡིས་འགྲན་པར་ནུས། །
རྒྱ་མཚོ་ལ་བསྟོད་པ།
ཟླ་ཞུན་གསར་བའི་ཐིགས་པ་ལྟུང་བ་ནི། །
ཟླ་བས་འཕེལ་གྱི་འཛུམ་ཞལ་ལྷག་པར་ངོམ། །
ཉིན་བྱེད་ཚ་རེག་རེག་ཙམ་མ་བཟོད་པས། །
གནམ་སྔོན་མེར་གྱིས་ཞི་དང་ཆོས་མཐུན་ཉིད། །
[4



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས་ སྙན་ཚིག་ངག་གི་རོལ་མོ།
གངས་རི་ལ་བསྟོད་པ།
ཁ་བའི་རྡུལ་བརྩེག་མཐོ་ཞིང་བརྗིད། །
ཁ་བའི་གོས་དཀར་གྱོན་བཞིན་དུ། །
ཁ་དོག་དཀར་པོའི་ལང་ཚོ་ངོམ། །
ཁ་བ་ཅན་གྱི་ཡུལ་དུ་བརྗིད། །
སྤང་རི་ལ་བསྟོད་པ།
རིན་ཆེན་བཻཌཱུར་མདངས་ཀྱིས་ལུས་མཛེས་ཤིང་། །
ཆུ་སྐྱེས་དཀར་དམར་ཐིག་ལེ་རྣམ་པར་བཀྲ །
ཆུ་འཛིན་དར་དཀར་དཀྱུས་རིང་ཐོད་དུ་བཅིངས། །
རིན་ཆེན་རྡུལ་བརྩེགས་སྤང་རི་ཨེ་མ་མཛེས། །
སྲིད་ཇུས་ལ་བསྟོད་པ།
ཕྱག་ན་པདྨོ་མི་ཡི་ཟོལ་བསྒྱུར་བ། །
སྲོང་བཙན་ལྷག་བསམ་ཐུགས་བསྐྱེད་འབབ་སྟེགས་ལས། །
མི་ཆོས་གཙང་མའི་ཆབ་རྒྱུན་ལྷུང་ལྷུང་དུ། །
བྱུང་བས་བསིལ་ལྗོངས་སྐྱེ་འགྲོའི་རེ་སྐོང་གྱུར། །
ཐབས་རྩལ་ལ་བསྟོད་པ།
འཇིགས་པའི་ཟིལ་གྱི་གཡུལ་ཆེན་མ་བཤམས་ཤིང་། །
བསླུ་ཚིག་འཛུམ་དཀར་ཐབས་ཀྱིས་བྲིད་མིན་པ། །
15



ས༔——
ཀུན་དགའདཔལ་ལྡན་རྒྱ་མཚོའི་གསུང་འབུམ།
སྲོང་བཙན་ཞེས་སུ་གྲགས་པའི་མི་དབང་དེས། །
མཐའ་བཞིའི་རྒྱལ་ཁབ་དབང་དུ་སྡུད་ལ་ལྟོས། །
མི་སྡུག་པའི་ཉམས་ཀྱི་རྩོམ་ཚུལ་ནི།
དུད་ནག་ཐ་མ་ཁ་ལ་རོལ་བའི་མོད། །
སྣ་དང་མིག་ནས་ཆུ་ཡི་ཟེགས་མ་འཐོར། །
ལྷན་ཅིག་དྲི་ངན་འཐུལ་བས་ཞལ་ཟས་སྦག ། །
ཟ་བཞིན་ཁ་སྣ་ཐལ་སྐྱ་གྱུར་ལ་ལྟོས། །
དམག་ལ་བསྔགས་པ། །
གཡུལ་དུ་འཐབ་པའི་གོ་བགོས་དམག་དཔུང་གིས། །
མེ་སྐྱོགས་གློག་ཞགས་འཁྱུག་པའི་གཟི་ངར་དང་། །
སོད་རྒྱོབ་འབྲུག་སྟོང་ལྡིར་བའི་ངར་སྐད་འདི། ། །
དྲན་པས་སྙིང་རྩ་ལྐོག་མར་འབྱིན་ལ་ལྟོས། །
ཡང་འཇིགས་རུང་གི་ཉམས་ཀྱི་རྩོམ་ཚུལ་ནི།
ཀུན་མཁྱེན་དོལ་པོའི་ཐལ་སྐད་གཅིག་གིས་ཀྱང་། །
བུ་སྟོན་རྗེ་ཡི་རུང་ཁང་རལ་ཞེས་པའི། །
གྲགས་པ་སཱ་ལའི་ལྗོངས་འདིར་འབར་བ་ན། །
ལ་ལ་སྙིང་འདར་ཁ་ཅིག་ཡིབ་ཅིང་བྲོས། །
ཡང་དགོད་པའི་ཉམས་ཀྱི་རྩོམ་ཚུལ་ནི་
རབ་ཏུ་བྱུང་སྟེ་ངུར་སྨྲིག་གོས་བགོ་ནས། །
སྐབས་འགར་ཞི་དུལ་སྤྱོད་པའི་ཟོལ་འཆང་ཡང་། །
16



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
གློ་བུར་མིག་མདའ་གཞན་ནོར་ལ་ཟུག་ཏེ། །
འཇབ་བུས་ལེན་ཚེ་འགའ་ཞིག་གད་མོ་ཤོར། ། །
བཟོ་རིག་ལ་བསྔགས་པ།
ལྕགས་ཁམ་གསེར་དང་རྡོ་ཤིང་གང་འདོད་དུ། །
བསྒྱུར་བའི་ཐབས་ཚུལ་བཟོ་རིག་ཅེས་གྲགས་པ། །
གང་འདོད་འཇོ་བའི་དཔག་བསམ་ལྗོན་པ་བཞིན། །
འགྲན་གྱི་དོ་མེད་ཉན་བྱའི་ཡུལ་ན་མཐོ། །
གསོ་བ་རིག་པ་ལ་བསྔགས་པ།
གསོ་རིག་བརྒྱུད་པའི་ཆུ་བོ་ཀུན་འདུས་ཤིང་། །
འཚོ་བྱེད་རྣམ་དཔྱོད་རྒྱ་མཚོའི་འཇིངས་པ་ལས། །
བྱུང་བའི་སྨན་དཔྱད་ཡིད་བཞིན་དབང་གི་རྒྱལ། །
རྙེད་པས་ནད་མེད་བདུད་རྩིའི་འདོད་པ་འཇོ། །
འཚོ་བྱེད་འགའ་ལ་སྨད་པ།
དྲག་པོའི་ནད་ཀྱིས་གཟིར་བའི་ཉམ་ཐག་ཅིང་། །
ཟས་ཀྱིས་ཞེན་ལོག་མཁུན་ངར་འབྱིན་ན་ཡང་། །
འཚོ་བྱེད་འགའ་ཡི་སྡང་མིག་གིས་བལྟས་ཏེ། །
སྨན་རྫུན་སྨན་ལོག་གཏོང་བའི་སྦྱོར་བ་རྩོམ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྒྲ་རིག་ལ་བསྔགས་པ།
དབྱངས་གསལ་གཞོན་ནུའི་ལུས་ཀྱི་མདངས་མཛེས་ཤིང་། །
འཕུལ་དང་མཐའ་རྟེན་མིག་དཀྱུས་རིང་བ་ཡིས། །
སྲིད་ལས་རྣམ་པར་བརྒལ་བའི་སྐྱེས་བུ་དེས། །
སྲིད་ཞིའི་སྐྱོན་ཡོན་མ་ལུས་གསང་བོར་སྨྲ། །
གཏན་ཚིགས་རིག་པ་ལ་བསྔགས་པ།
ལུང་རིགས་གཡུ་རལ་ངོམ་ཞིང་བརྗིད། །
ཕྲ་ཞིབ་རིགས་པའི་མཆེ་སྡེར་བགྲད། །
ཐལ་འགྱུར་འཇིགས་མེད་གད་རྒྱངས་ཀྱིས། །
ཕས་རྒོལ་གླང་བོའི་སྙིང་བུམ་བཀས། །
ཚུལ་གསུམ་རིན་ཆེན་སྒྲོན་མེ་ཡིས། །
དེ་སྒྲུབ་མི་མཐུན་མུན་པ་བསལ། །
ལྷན་ཅིག་ཆོས་རྣམ་མ་ལུས་པའི། །
གཤིས་ལུགས་སྒྲིབ་མེད་གཅིག་ཆར་གསལ། །
སྙན་ངག་ལ་བསྟོད་པ།
བརྗོད་དོན་ལང་ཚོ་རབ་འབར་ཞིང་། །
སྒྲ་དོན་གོས་བཟང་རྒྱན་གྱིས་མཛེས། །
འཇོ་སྒེག་ལྡེམ་པའི་གར་ཉིད་ཀྱིས། །
འདོད་ལྡན་ཡིད་ཀྱི་བརྟན་པ་འཕྲོག །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
རྩིས་ཀྱི་ས་རིས་ལ་བསྟོད་པ།
རྣམ་དཔྱོད་དྲི་བཞོན་དལ་བུ་ཡིས། །
ལག་སོར་ལྕུག་ཕྲན་བསྐུལ་བ་ན། །
འབྲི་སུབ་རི་མོ་དྭངས་པའི་མཚོར། །
ཤེས་བྱའི་སྐར་གྲངས་ལྷང་ངེ་གསལ། །
སྐར་རྩིས་ལ་བསྔགས་པ།
རྒྱུད་རྒྱལ་དུས་ཀྱི་འཁོར་ལོའི་དགོངས་པའི་དོན། །
གཟའ་སྐར་འགྲོས་ཀྱི་ཡིན་ལུགས་ཇི་ལྟ་བ། །
བློ་གྲོས་ཞིབ་མོས་བརྟག་པའི་མཐུ་ཡིས་ནི། །
འབྱུང་འགྱུར་ཟླ་སྒྲིབ་སྟོན་པ་འདི་ཡིས་ཀྱང་། །
དུས་ཐོག་གཏན་ཁེལ་ཇི་ལྟར་དེ་ལྟར་དུ། །
འདྲེན་བྱེད་ལམ་དུ་གསལ་བར་ངོམ་པ་ན། །
རིས་སུ་མ་ཆད་ལུས་ཅན་རྣམས་ཀྱིས་ནི། །
བསྔགས་པའི་རོ་འཛིན་དལ་བ་མེད་པར་གྱུར། །
ཟློས་གར་ལ་བསྟོད་པ།
སྔོན་བྱུང་རབས་རྣམས་བསྐྱར་ཟློས་རྣམ་པ་ཡི། །
སྒེག་པའི་ཉམས་དང་དགའ་པའི་གར་བྱེད་པ། །
རང་རང་རིགས་ཀྱི་སྐད་རིགས་དུ་མ་སྤེལ། །
འདི་ཤེས་སྐད་ལ་མི་རྨོངས་གྲགས་ཤིང་གྲུབ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
སྡེབ་སྦྱོར་ལ་བསྟོད་པ།
ཚིགས་བཅད་སྡེབ་པའི་སྦྱོར་བ་ལ། །
ཡི་གེ་ལྕི་ཡང་ངལ་གསོ་སོགས། །
སྦྱོར་ཚུལ་ལེགས་པར་མཛེས་གྱུར་ན། །
རྒྱལ་བ་རྣམས་ཀྱང་དབྱིངས་ནས་དགྱེས། །
མངོན་བརྗོད་ལ་བསྔགས་པ།
གྲགས་དང་མ་གྲགས་མངོན་བརྗོད་ལུས་ཕྲ་དག །
ཚིག་ཉམས་གཞོན་ནུར་གང་འཕྲོད་སྦྱོར་བ་ཡི། །
ཕུན་ཚོགས་རྩེ་དགའི་ལང་ཚོ་ངོམ་པ་ན། །
སྙན་འཇེབས་ངག་གི་མངལ་གྱིས་ལྕི་བར་འགྱུར། །
ཚད་མ་ལ་བསྔགས་པ།
ཕྱོགས་གླང་གྲགས་པའི་རིགས་པའི་གད་རྒྱངས་ཀྱིས། །
ཕས་རྒོལ་ལོ་འདབ་བཞིན་དུ་འདར་ཞིང་ཀུམ། །
ཕྲ་ཞིབ་བློ་གྲོས་གསལ་བའི་མིག་ཐོབ་པས། །
མདོ་དང་སྡེ་བདུན་དགོངས་དོན་ཅིར་ཡང་གསལ། །
མངོན་པ་ལ་བསྔགས་པ།
རྩོད་སྐོར་གཅིག་གི་རིགས་པའི་འོད་རྣོན་གྱིས། །
རང་སྤྱིའི་ཆོས་ཀྱི་པདྨོའི་སྦུབ་དགྲོལ་ཏེ། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་ག་རལ་མ།
ཟབ་གསལ་རྣོ་བའི་དྲི་བསུང་ལྕགས་ཀྱུ་ཡིས། །
བློ་གྲོས་བུང་བ་འགུགས་པ་འདིའི་ཁྱད་ཆོས། །
འདུལ་བ་ལ་བསྔགས་པ།
ཚུལ་ཁྲིམས་བསླབ་པའི་ཆ་ཤས་རེ་རེ་ཡང་། །
རིགས་པས་བདས་ན་ཐུག་ཏུ་མེད་ན་འང་། །
དགག་སྒྲུབ་བསླབ་པ་རགས་ཙམ་ཤེས་གྱུར་ན། །
ཡོན་ཏན་གཞི་རུ་གྲུབ་བ་འདིའི་ཁྱད་ཆོས། །
དབུ་མ་ལ་བསྔགས་པ།
ཡུམ་གྱི་དངོས་བསྟན་སྟོང་ཉིད་ཟབ་མོའི་དོན། ། །
རྟེན་འབྲེལ་གཏན་ཚིགས་རིགས་པས་གྲུབ་གྱུར་ན། །
བདེན་པར་མེད་ཀྱང་ལས་འབྲས་འཐད་པར་ངེས། །
མཐར་འཛིན་དྲུངས་ནས་འབྱིན་པ་འདིའི་ཁྱད་ཆོས། །
དབུ་མའི་བྱེ་བྲག་གཞན་སྟོང་ལ་བསྔགས་པ།
ཡུམ་མདོའི་དངོས་བསྟན་བདེན་པར་མེད་པ་ཉིད། །
སྙིང་བོའི་མདོ་ཡིས་རྣམ་པ་ཀུན་ལྡན་དུ། །
སྒྲུབ་པའི་གཞན་སྟོང་དབུ་མ་ཞེས་གྲགས་པ། །
རྟག་ཆད་གདུང་བ་སེལ་བ་འདིའི་ཁྱད་ཆོས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཕར་ཕྱིན་ལ་བསྔགས་པ།
ཡུམ་དོན་བདེ་བླག་རྟོགས་པའི་ཐབས། །
ཡུམ་གྱི་སྦས་དོན་མངོན་རྟོགས་རྣམས། །
གབ་འཁྲུགས་མེད་པར་གསལ་བྱེད་པ། །
གཞུང་འདི་མེ་ལོང་ལྟ་བུར་གྲུབ། །
དཔྱིད་དུས་ལ་བསྔགས་པ།
གྲོང་རེག་མལ་ནས་ལྡང་མ་ཐག །
དཀར་དམར་ཆུ་སྐྱེས་ཚོམ་བུ་བཀྲ །
བྷ་མ་ར་ཡི་གདངས་དབྱངས་སྙན། །
དཔྱིད་ཀྱི་དུས་འདི་ཨ་ཧོ་རྨད། །
དབྱར་དུས་ལ་བསྔགས་པ།
གཡུ་ལྗོན་གསར་བའི་ཁོ་ལག་རྒྱས། །
གཡུ་ཡི་མདངས་འཛིན་ནེའུ་གསིང་ལ། །
གཡུ་ཡི་ཁུ་བྱུག་འཕུར་ལྡིང་གཡོ། །
གཡུ་སྦྲང་གིས་ཀྱང་རྩེ་དགའ་ངོམ། །
སྟོན་དུས་ལ་བསྔགས་པ།
འབྲུ་དྲུག་སྙེ་མ་ཁུར་བས་ངལ། །
ངལ་མེད་རླུང་གིས་བསྐྱོད་པ་ན། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ན་ཀྲའི་གྲོང་གི་རླབས་ལ་འགྲན། །
འགྲན་ཟླས་དབེན་པའི་སྟོན་དུས་སྐྱིད། །
དགུན་དུས་ལ་བསྔགས་པ།
དལ་འགྲོ་ལྷུང་ལྷུང་སྒྲ་ཡིས་རྣ་བར་གཟན་པ་ན། ། །
སྒྲ་མེད་དལ་གྱིས་སྦུབས་སུ་དབེན་པའི་ཏིང་འཛིན་བསྟེན། །
བརྒལ་དཀའི་ཆུ་ལ་དར་གྱི་ཟམ་པ་ལེགས་པར་ཆགས། །
དགུན་གྱི་ཁྱད་པར་འདི་རྣམས་བྱེད་པོས་བྱས་སམ་སྙམ། །
སྨྲས་པ།
བློ་གྲོས་རྣམ་པར་དཔྱོད་པའི་སྤྲིན་རུམ་ལས། །
འཆད་ཉན་སྐད་ཅིག་གློག་ཞགས་ལེགས་འཁྱུག་པ། །
འདིས་ཀྱང་ཐར་ལམ་སྣང་བའི་དཔལ་སྟེར་ན། །
ཤེས་རབ་ཉིན་བྱེད་འཚོལ་ལ་འབད་པ་རིགས། །
ལྷག་བསམ་དྲོད་གཤེར་རྟེན་འབྲེལ་ལས། །
སྙན་ཚིག་འདབ་བརྒྱ་དགོད་པ་ལ། །
དཔྱོད་ལྡན་བུང་བ་དགའ་བཞིན་དུ། །
འཕུར་ལྡིང་གར་གྱིས་རྩེན་པར་རིགས། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
नाम
མཐོ་ནམ་མཁའི་དབྱིངས་ཀྱི་ལྷོ་སྤྲིན་ལས། །
སྒྲ་སྙན་མོ་གཡུ་འབྲུག་དལ་གྱིས་ལྡིར། །
དཔལ་ན་ལེན་དྲ་འདྲའི་ཆོས་གྲྭ་ནས། །
རྗེ་སུ་དྷཱི་ཀརྨའི་ཆོས་སྒྲ་ལྡིར། །
སྨན་བདུད་རྩི་འཛག་པའི་ཟླ་གཞོན་ལ། །
ཁོ་ཀུན་ད་འཛུམ་ནས་བལྟ་བ་བཞིན། །
ཆོས་མདོ་སྔགས་འཆད་པའི་བླ་མ་ལ། །
ངེད་བུ་སློབ་དགའ་བཞིན་གུས་པས་བལྟ། །
དྲི་ཀུན་ཏུ་འཐུལ་བའི་ཆུ་སྐྱེས་ལ། །
ཁོ་རྐང་དྲུག་བུང་བ་འཁོར་བ་བཞིན། །
ཆོས་གདམས་ངག་སྟོན་པའི་བླ་མ་ལ། །
ངེད་བུ་སློབ་ཚོགས་རྣམས་ཡོངས་སུ་འཁོར། །
འདི་བསྟོད་པའི་མཚུངས་སྦྱོར་གྱི་རྒྱན་ཡིན་ནོ། །
ཡང་ན།
འོད་ཆེན་པོ་ནམ་མཁའི་ནོར་བུ་དེ། །
ཁོ་ཆུ་ལྷའི་མགྲོན་དུ་བོས་གྱུར་ཀྱང་། །
ཤར་རི་བོའི་རྩེ་ཡི་ཕྲག་པ་རུ། །
སླར་ཉི་གཞོན་གསར་བའི་འཛུམ་ཞལ་ངོམ། །
2A



ཇོ་ནང་ཨེ་ཝཾ་ཤེས་རིག་དཔེ་ཚོགས། ་
སྙ ན་ཚིག་ངག་གི་རོལ་མོ།
པོད་བརྒྱད་པ།
ཕ་དུས་གསུམ་སངས་རྒྱས་སུ་དྷིའི་ཞབས། །
ནུབ་སྣང་མཐའི་ཞིང་དུ་ཕེབས་གྱུར་ཀྱང་། །
སླར་སྤྲུལ་བའི་སྐུ་ཡི་གར་བསྒྱུར་ཏེ། ། །
མི་བདག་གི་མགོན་དུ་བྱོན་དུ་རེ། །
རྗེ་ཁྱེད་ཀྱི་མདོ་སྔགས་གཞུང་བརྒྱའི་དོན། །
ལྷུག་ལྷུག་ཏུ་འཆད་པའི་ངང་ཚུལ་དེ། །
དུས་ད་ལྟར་དྲན་ན་ཁྱེད་ཉིད་ནི། ། །
མི་བདག་གིས་དྲན་པའི་བཟོད་ཐབས་མེད། །
མཐོ་ནམ་མཁའི་ཉི་མ་མཐོང་གྱུར་ན། །
རྗེ་ཁྱེད་ཀྱི་སྐུ་རུ་འཁྲུལ་བ་ཡིས། །
མི་བདག་གིས་མགོ་བོས་གཏུག་སྙམ་ཡང་། །
བར་དཔག་ཚད་མང་བོས་ཆོད་འདིས་སྐྱོ། །
དོན་དེ་ཕྱིར་དགོངས་ལ་བདག་ཉིད་ལ། །
སྐུ་མཐོང་བའི་དངོས་གྲུབ་ཁྱེད་ལ་ཞུ། །
དབྱར་ཁུ་བྱུག་སྔོན་མོའི་དབྱངས་སྙན་དེ། །
རྗེ་ཁྱེད་ཀྱི་གསུང་དུ་འདུ་ཤེས་དེ། །
མི་བདག་གིས་སྙིང་ནས་ཉན་འདོད་ཀྱང་། །
དོན་བརྗོད་བྱ་སྟོང་བའི་ཚུལ་འདིས་སྐྱོ། །
དོན་དེ་ཕྱིར་དགོངས་ལ་བདག་ཉིད་ལ། །
གསུང་ཐོས་པའི་དངོས་གྲུབ་ཁྱེད་ལ་ཞུ། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
སྟོན་གཡའ་དག་ནམ་མཁའི་རང་མདངས་དེ། །
རྗེ་ཁྱོད་ཀྱི་ཐུགས་སུ་འདུ་ཤེས་ནས། །
གཞི་མ་བཅོས་རྩོལ་བྲལ་ལྷུན་གྲུབ་ངང་། ། །
འཇོག་འདོད་ཀྱང་བྱིང་རྒོད་གེགས་འདིས་སྐྱོ། །
དོན་དེ་ཕྱིར་དགོངས་ལ་བདག་ཉིད་ལ། །
ཐུགས་དབྱེར་མེད་དངོས་གྲུབ་ཁྱེད་ལ་ཞུ། ། །
ཕ་དུས་གསུམ་སངས་རྒྱས་ཁྱེད་ཀྱི་ཞབས། །
བུ་བདག་གིས་གཙུག་གིས་བསྟེན་ནས་བཟུང་། །
རྗེ་ཁྱེད་ཀྱི་ཐུགས་དང་འགལ་བ་ཡི། །
ལས་གང་བགྱིས་སྙིང་ནས་མཐོལ་བཤགས་འབུལ། །
མི་བདག་གི་འཆད་ཉན་གཙོར་གྱུར་པའི། །
དུས་གསུམ་གྱི་དགེ་ཚོགས་ཅི་མཆིས་པ། །
ཕ་བླ་མའི་ཐུགས་དགོངས་རྫོགས་ཕྱིར་དང་། །
མི་ཁོ་བོ་ཐུགས་ཀྱིས་ཟིན་ཕྱིར་བསྔོ། །
༧ ཤར་འཕགས་པའི་ཡུལ་གྱི་བྱང་ཕྱོགས་སུ། །
ལྷ་ཕྱག་ན་པདྨོའི་གདུལ་ཞིང་ཞེས། །
བོད་ཁ་བ་ཅན་ཞེས་བྱ་བ་ཡོད། །
གནས་དེ་ན་དམ་ཆོས་ཉི་མ་ཤར། །
ཞྭ་དམར་སེར་གྲུབ་མཐའ་སྣ་ཚོགས་པ། །
26



པོད་བརྒྱུད་པ།
-
--
-
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཁྲ་ལྡེམ་གྱི་མེ་ཏོག་བཞིན་དུ་མཛེས། །
ཆོས་འཆད་རྩོད་རྩོམ་པའི་སྒྲ་དབྱངས་འདི། །
དཔྱིད་ཕོ་ཉའི་མགྲིན་རྔ་བཞིན་དུ་སྙན། །
སྤྲེའུ་སྲིན་གྱི་རང་རིགས་གཞོན་ནུ་རྣམས། །
ཡ་རབས་ཀྱི་སྤྱོད་པའི་རྩ་བ་བརྟན། །
རིགས་གནས་ཀྱི་ཁོ་ལག་ཡོངས་སུ་རྫོགས། །
ཚན་རིག་གི་གེ་སར་བཞད་པ་དང་། །
བདེ་སྐྱིད་ཀྱི་འབྲས་བུ་གཡུར་དུ་ཟ། །
ཞིང་འབྲོག་གི་ཐོན་སྐྱེད་ཡར་ཟླ་བཞིན། །
ཨེ་མ་ལ་འདི་ལྟའི་ཡ་མཚན་རྫོགས། །
ཨ་ལ་ལ་བསྟོད་གླུ་ངག་ནས་ཐལ། །
འདི་རྒྱུན་འདྲེས་མའོ། །
གཡུ་རིན་ཆེན་རྡུལ་མང་བརྩེགས་པ་ཡི། །
མཐོ་སྤང་རིའི་སྒང་ནས་རྒྱང་གླུ་ལེན། །
ཡར་སེ་འབྲས་སྤྲིན་དཀར་ཆགས་འདྲ་བ། །
བོད་དད་ལྡན་མི་ཡིས་རྒྱང་ལྟ་བྱེད། །
ལུང་རིགས་པ་སྨྲ་བའི་དགེ་འདུན་སྡེ། །
དམར་སེར་གྱི་རྒྱ་མཚོ་འཕྱུར་བ་བཞིན། །
རང་རིགས་ཀྱི་གཞོན་ནུ་ཕོ་མོ་ཡིས། །
བསྟོད་བསྔགས་ཀྱི་རྒྱང་གླུའི་སྒྲ་ལྷང་ལྷང་། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཡུ་རིན་ཆེན་རྡུལ་མང་བརྩེགས་པ་ཡི། །
མཐོ་སྤང་རིའི་སྒང་ནས་རྒྱང་གླུ་ལེན། །
བར་དབུས་གཙང་རྟེན་གསུམ་ཚོམ་བུ་བཀྲ །
བོད་དད་ལྡན་མི་ཡིས་རྒྱང་ལྟ་བྱེད། །
ལྷ་ཇོ་བོ་ཤཱཀྱ་མུ་ནེ་འདི། །
བོད་ཁ་བ་ཅན་གྱི་ལྷ་སྐལ་ངེས། །
རང་རིགས་ཀྱི་གཞོན་ནུ་ཕོ་མོ་ཡིས། །
བསྟོད་བསྔགས་ཀྱི་རྒྱང་གླུའི་སྒྲ་ལྷང་ལྷང་། །
གཡུ་རིན་ཆེན་རྡུལ་མང་བརྩེགས་པ་ཡི། །
མཐོ་སྤང་རིའི་སྒང་ནས་རྒྱང་གླུ་ལེན། །
མར་མདོ་ཁམས་གཡུ་ཡི་འཛིན་མ་ལ། །
རིགས་ཐ་དད་མི་ཡིས་རྒྱང་ལྟ་བྱེད། །
ནོར་རྟ་ལུག་སྐར་ཚོགས་བཞིན་དུ་བཀྲམ། །
དཀར་འོ་མའི་རྒྱ་མཚོ་མེར་གྱིས་གང་། །
ཕྱི་ནང་གི་མི་རིགས་དུ་མ་ཡིས། །
བསྟོད་བསྔགས་ཀྱི་རྒྱང་གླུའི་སྒྲ་ལྷང་ལྷང་། །
འདི་ཡང་རྒྱུན་འདྲེས་མའོ། །
མདོག་དཀར་བོ་གངས་རིའི་ལང་ཚོ་ལ། །
འོད་ཉིན་བྱེད་མདངས་ཀྱིས་ལྷག་པར་མཛེས། །
གཡུ་སྔོན་པོ་ནེའུ་གསེང་ཡངས་པ་ལ། །



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་གི་རོལ་མོ།
པོད་བརྒྱུད་པ།
གཡུ་གཡས་འཁྱིལ་ཆུ་བོས་ལྷག་པར་མཛེས། །
བོད་བསིལ་ལྗོངས་ཡངས་པའི་ལྷ་སྐལ་ལ། །
ལྷ་ཕྱག་ན་པདྨོ་ལྷག་པར་མཛེས། །
མཚུངས་སྦྱོར་སྒྲ་རྒྱུན་སོགས་འདྲེས་མའོ། །
དཔལ་ནཱ་ལེན་དྲ་འདྲའི་ཆོས་གྲྭ་ན། །
རྗེ་མཚུངས་མེད་བཤེས་གཉེན་དམ་པ་བཞུགས། །
ལུང་རིགས་པ་སྨྲ་བའི་དགའ་ཚལ་ན། །
དོན་ཐོས་བསམ་གནས་ལ་འགྲན་སྡུར་བྱེད། །
གཞི་བསླབ་པ་གསུམ་གྱི་ཉམས་ལེན་དེ། །
དབྱར་དུས་ཀྱི་ཆུ་གཏེར་དཔལ་ལ་འགྲན། །
ཆོས་འཆད་རྩོད་རྩོམ་པའི་སྒྲ་དབྱངས་དང་། །
དཔྱིད་མགྲིན་སྔོན་དབྱངས་དང་སོ་སོར་སྡེབ། །།
མཚམས་སྤྲིན་གྱི་མདངས་ལ་འཕྱ་བ་ཡི། །
ལུང་རིགས་པ་སྨྲ་བའི་དགེ་འདུན་སྡེ། །
ཡིད་གསེར་གྱི་འཛིན་མའི་ལྟོ་བ་རུ། ། །
ལམ་བསླབ་པ་གསུམ་གྱི་ཆུ་སྐྱེས་འཛུམ། །
ངག་སྡེ་སྣོད་གསུམ་གྱི་དྲི་ངད་ལྡང་། །
བུ་དད་ལྡན་དགའ་བའི་འཛུམ་ལྷང་ལྷང་། ། །
ལྷ་དཀར་ཕྱོགས་དགྱེས་པའི་མེ་ཏོག་འཐོར། །
མི་ཀུན་གྱིས་བསྔགས་བརྗོད་འུ་རུ་རུ། །
འདི་ཡང་རྒྱུན་འདྲེས་མའོ། །



ཀུན་དགའ་དཔལལྡན་རྒྱ་མཚོའི་གསུང་འབུམ།
དབང་ཕྱོགས་ཀྱི་ཉི་གཞོན་གསར་བ་དེ། །
ཁོའི་དྲིན་དེ་གང་གིས་གཞལ་བར་བྱེད། །
ལྷ་འཕགས་མཆོག་ཕྱག་ན་པདྨོ་ཡི། །
བཀའ་དྲིན་དེ་གང་གིས་གཞལ་བར་བྱེད། །
དུས་ད་ལྟ་བདེ་སྐྱིད་གསར་བ་འདི། །
ལྷ་དེ་ཡི་ཐུགས་རྗེའི་མཐུ་ལས་བྱུང་། །
རྒྱུན་འདྲེས་མའོ། །
གངས་ར་བས་བསྐོར་བའི་ཐིག་ལེ་རུ། །
རྔའི་དབྱིབས་དང་འདྲ་བའི་རྔ་བ་ཡི། །
གཡུ་ཁུ་བས་བྱུག་པའི་སྤང་ཐང་ལ། །
རྩལ་སྣ་དགུ་འཛོམས་པའི་གཞོན་ནུ་རྣམས། །
དྲིན་ཕ་མ་བཀུར་བཟོའི་གནས་སུ་མཐོ། །
བློ་ཕུག་གཏེད་དཀོན་མཆོག་གསུམ་ལ་བྱེད། །
ཁྲེལ་ངོ་ཚའི་གོས་བཟང་གྱོན་པ་དང་། །
ཡ་རབས་ཀྱི་སྤྱོད་ལས་མ་འདས་པ། །
རིགས་དེ་འདྲའི་མེ་ཏོག་འདིར་བཞད་ཀྱང་། །
གྲགས་སྙན་གྱི་དྲི་བསུང་རྒྱང་དུ་འཕྲོ། །
འདི་ཡང་རང་བཞིན་བརྗོད་པའི་རྒྱན་དང་གཟུགས་ཅན་གྱི་རྒྱུན་འདྲེས་མའོ། །
སྦྲང་གྲུ་ཆར་ཟེགས་མས་མ་བྲན་ཞིང༌། །
འོད་སྣང་བྱེད་མཛའ་བ་མ་སྡེབ་པ། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཆེས་ལེགས་པའི་ཆ་རྫོགས་སྦྲང་རྩི་འཛིན། །
ཡིད་དད་པའི་སྐྱེད་ཚལ་ཡངས་པོར་མཛེས། །
རེག་དཀའ་བའི་ལྟོས་འགྲོས་མ་འཁྲིལ་ཞིང་། །
རྣོ་རྩུབ་པའི་རེག་བྱ་དབེན་གྱུར་པ། ། །
ཆེས་གྲིབ་བསིལ་ཡངས་པའི་ཙན་དན་ལྗོན། །
བློ་ལྡན་གྱི་སྙིང་གི་དཔྱིད་དུ་གྱུར། །
ལྷ་འཇམ་དབྱངས་བླ་མ་འབའ་མདའ་ཡི། །
གཞུང་རིན་ཆེན་མཛོད་ཀྱི་ཁུར་ལྕི་བ། །
སྟོབས་ཡོད་དགུས་འདེགས་པའི་འཛིན་མ་འདི། །
མཚོ་ཟབ་པའི་གཏིང་དུ་མ་བྱིང་མཚར། །
རྗེ་འཇམ་དཔལ་དབྱངས་དངོས་འབའ་མདའ་རྗེ། །
རྗེ་ཉིད་ཀྱི་གཟུགས་སྐུ་དབྱིངས་བསྡུས་ནས། །
དུས་རིང་ཞིག་འདས་ནས་དུས་ཀྱི་མཐར། །
མགོན་ཁྱེད་དྲིན་དྲན་ནས་གདུང་དབྱངས་ཀྱི། །
གཡུ་སྦྲང་མའི་གཤོག་ཟུང་བསྐྱོད་པའི་སྒྲ། །
བདག་དད་པའི་ཡིད་ཀྱི་དགའ་ཚལ་དུ། །
གཞན་རྐྱེན་ལ་མ་ལྟོས་རང་ཤུགས་ཀྱི། །
སིལ་སྙན་གྱི་རང་སྒྲ་བཞིན་དུ་འཁྲོལ། །
མདོ་སྡེ་བདུན་བཅས་པའི་དགོངས་དོན་ལ། །
སྔོན་མེད་ཀྱི་ལེགས་བཤད་གཏེར་རྡོལ་ནས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱན་ལྷ་ཤཱཀ་སོགས་ཀྱི་དགོངས་པ་བཞིན། །
སྤྱི་ཟུར་གྱི་ཉིན་བྱེད་གསར་བ་ཤར། །
འབྲེ་ཨར་དང་ལོ་ཆེན་རེད་ཊཱིཀ་སོགས། །
སེ་འབྲས་ཀྱི་ཡིག་ཆའི་འཛིན་མཚམས་དང་། །
ལྷག་དོན་དུ་ཀུན་མཁྱེན་བཞེད་པའི་གཞུང་། །
གསལ་བྱེད་ཀྱི་རྒྱན་གྱི་མཆོག་ཏུ་གྲུབ། །
དགོས་ཀུན་མཁྱེན་དོལ་པོའི་སྲས་ཀྱི་མཆོག །
མཁས་གྲུབ་ཀྱི་མཆོག་གྱུར་ཉ་དབོན་པའི། །
ཉ་ཊཱིཀ་གི་དགོངས་པ་མཛེས་པའི་རྒྱུན། །
ཤེར་ཕྱིན་གྱི་པོ་ཏི་བརྒྱད་ལྷག་མཛད། །
རྗེ་འཇམ་མགོན་བླ་མའི་དགོངས་པ་བཞིན། །
ཕྲ་ཞིབ་ཀྱི་ལུང་རིགས་དང་བཅས་ཏེ། །
གཞུང་དབུ་མའི་ལེགས་བཤད་གཏེར་ཁ་རྡོལ། །
འདི་རང་ཅག་བསོད་ནམས་དཔལ་དུ་གྲུབ། །
གཞན་འདུལ་མངོན་མཐའ་དཔྱོད་ལ་སོགས་པའི། །
ཟབ་དོན་གྱི་ཐང་མར་བརྡལ་བ་ལ། །
གཟུར་གནས་ཀྱིས་མཁས་དགུས་དཔྱད་གྱུར་ན། །
ནོར་ཙིནྡ་མ་ཎི་ལྟ་བུར་ངེས། །
དགོས་ཀུན་མཁྱེན་དོལ་པོའི་དགོངས་བཞེད་མཆོག །
ངེས་དོན་གྱི་གཞི་ལམ་འབྲས་བུ་དང༌། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
དུས་འཁོར་གྱི་བསྐྱེད་རྫོགས་ཟུང་དུ་འབྲེལ། །
གསལ་བྱེད་ཀྱི་བསྐྱེད་རྫོགས་སྤྱི་དོན་དང་། །
སྒོམ་རིམ་དང་མཐའ་དཔྱོད་ལ་སོགས་པ། །
གཞན་བདེ་གསང་ཞི་ཁྲོའི་རྒྱ་ཆེར་འགྲེལ། །
སྔོན་མེད་ཀྱི་ལེགས་བཤད་ཉ་རྒྱས་ཟླ། །
དགོངས་འགྲེལ་གྱི་རྒྱུ་སྐར་ཁྲོད་ན་འཕགས། །
གཞུང་ཆེན་པོའི་གཡུ་འབྲུག་ལྡིར་བ་ན། །
བློ་ལྡན་གྱི་མདོངས་མཐའི་རྩེ་དགའ་ངོམ། །
རྣམ་དཔྱོད་ཀྱི་མངལ་གྱིས་ལྕི་བར་འགྱུར། །
དུས་གསུམ་གྱི་རྒྱལ་བ་དབྱིངས་ནས་དགྱེས། །
རྗེ་ཁྱོད་ཀྱི་བརྒྱུད་འཛིན་ཟླ་བྲལ་བ། །
ལྷ་འཇམ་དཔལ་གཞོན་ནུ་སུ་དྷིའི་ཞབས། །
མགོན་དེ་ཡི་བརྩེ་བའི་ལག་སོར་གྱིས། །
རྗེ་ཁྱོད་ཀྱི་དགོངས་བཞེད་ཨུཏྤལ་འཕྲེང་། །
བུ་བདག་ཅག་མགྲིན་པའི་མཛེས་རྒྱན་དུ། །
ཕངས་མེད་དུ་སྩོལ་བའི་བཀའ་དྲིན་དང་། །
རྗེ་ཁྱེད་ཀྱི་ཡིག་ཆའི་བཀའ་དྲིན་ལས། །
ཆེས་ཐ་ཤལ་བདག་ཅག་ལྟ་བུས་ཀྱང་། །
གཞུང་དོན་ལ་འོལ་སྤྱི་ཙམ་ཞིག་ནི། །
དཔྱད་རྒྱུ་ཡི་སྐལ་བ་ཐོབ་པའི་དྲིན། །
33



ཀུན་དགའ་དཔལ་ལྡན་རྒྱུ་མཚོའི་གསུང་འབུམ་
དྲིན་ལན་ལ་གཞལ་ཐབས་མ་མཆིས་ཀྱང་། །
དྲིན་དྲན་ནས་གདུང་བས་འབོད་ལགས་ན། །
ཐུགས་རྗེ་ཡི་སྦྲང་ཆར་མྱུར་ཕབ་ཏེ། ། །
སྡུག་བསྔལ་གྱི་ཚ་གདུང་ཞི་བ་དང་། ། །
ཕན་བདེ་ཡི་ལོ་འབྲས་རབ་རྒྱས་ནས། །
སྐུ་བཞི་ཡི་འབྲས་བུ་སྨིན་པར་ཤོག །
འདི་ཡང་རྒྱུན་འདྲེས་མའོ། །
• དམ་
ཐོག་མར་ཀ་མད་སུམ་ཅུ་དང་སྦྱར་བའི་དཔེ་འགོད་པར་བྱ་སྟེ། །ཚིག་བཅུ་
གཅིག་པ་ཚིག་དགུ་བ་ལ་ངལ་གསོ་བ། གང་དྲན་མ་བཅོས་ལྷུག་བའི་མགུར་
དབྱངས།
ཀ་བུམ་ཤེས་བྱའི་རྣམ་པ་མ་ལུས་པའི་གནས་ལུགས། །
ཁ་ཅིག་མུ་ཅོར་ལ་ལ་གཏན་མེད་ཀྱི་མུན་མདའ། །
ག་བུར་བདུད་རྩིའི་གཏེར་གྱི་རྗེས་འགྲོ་རང་དཀོན་འདུག །
ང་ཅག་བླ་མ་ཀུན་མཁྱེན་དོལ་པོ་ཞེས་གྲགས་པས། །
ཅ་ཅོ་མ་ཡིན་ཕྲ་ཞིབ་ལུང་རིགས་ཀྱི་ལམ་ནས། །
ཆ་བཅས་ཆ་མེད་གྲུབ་མཐའི་གནད་གསེང་ཀུན་དགྲོལ་ནས། །
ཇ་ཆང་འཁོར་དང་མྱང་འདས་ཀུན་ཁྱབ་ཀྱི་ཆོས་ཉིད། །
ཉ་དང་ཉ་བས་མཚོན་པའི་འགྲོ་རྣམས་ཀྱི་རྒྱུད་ལ། །
34



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཏ་ཐ་ག་ཏས་ཡོད་ཅེས་མདོ་ལས་ནི་གསུངས་ལྟར། །
ཐ་རྒོད་ཞིང་དུ་བསྒྱུར་འདྲའི་ཤིང་རྟ་ཡི་སྲོལ་ཆེན། །
ད་ལྟར་ས་ལའི་ལྗོངས་ན་ལེགས་པར་རང་ཕྱེ་འདུག །
ན་རྒའི་ལྕགས་ཀྱུ་རྣོན་པོས་མ་ཟིན་གྱི་སྔོན་དུ། །
པ་ར་མི་ཏའི་གཞུང་ལ་ཐོས་བསམ་ཞིག་བྱས་ན། །
ཕ་རོལ་སྐུ་བཞིའི་རྒྱལ་སར་བགྲོད་པ་ཡི་ཐབས་མཆོག །
བ་གླང་རྣམ་ཐར་སྐྱོང་བའི་ངང་ཚུལ་ལས་འདས་པ། །
མ་ལུས་འདོད་དགུར་དབང་བསྒྱུར་དོན་གཉིས་ཀྱང་འགྲུབ་ངེས། །
ཙ་རི་ལ་སོགས་གནས་རྣམས་ཁྱི་ལྟར་དུ་ཉལ་ཡང་། །
ཚ་གྲང་ཁྱད་བསད་ཐོས་བསམ་རྣལ་མ་ཞིག་མེད་ན། །
ཛ་ཡི་བསྟན་ལ་ཞུགས་པའི་དགོས་དོན་དེ་སྟོར་ནས། །
ཝ་སྐྱེས་དུད་ནས་འགྲོ་བའི་སྤུན་ཟླ་རུ་འགྱུར་རོ། །
ཞྭ་མོ་རྩེ་རིང་གྱོན་པའི་བླ་སྤྲུལ་གྱི་ཚོགས་རྣམས། །
ཟ་ཆོག་མི་གཉེར་བསྟན་འགྲོའི་དོན་ཆེན་དེ་བསྒྲུབ་ན། །
འ་ཅག་མདུན་ལམ་གསར་བའི་དགེ་མཚན་ཞིག་རྙེད་ངེས། །
ཡ་ཡོའི་གྲྭ་རྫུན་ལ་ལའི་ཁྱིམ་སུན་གྱི་བྱ་བའི། །
ར་རོ་བག་མེད་ཆང་དུད་གནས་ལ་ནི་འཁོར་འདུག །
ལ་ལུང་ཡུལ་གྲུ་ཀུན་ལ་འཇབ་བུ་ཡིས་རྐུ་འདུག ། །
ཤ་སྦྲང་རིགས་གྱུར་འདི་དག་བརྩེ་བ་ཡི་འོས་མིན། །
ས་ཆེན་སེམས་དཔའ་རྭ་ལོ་ལྟ་བུ་ཞིག་ཡོད་ན། །
35



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཧ་ཅང་མཐུ་ནུས་དཔུང་གི་འཇིགས་ཟིལ་ཞིག་ངོམ་ན། །
ཨ་ཚའི་སྐད་ངན་ཤོར་ཡང་རང་བྱས་ལས་གཞན་མིན། །
ཧ་ཧ་འདི་རིགས་ཧ་ཅང་མགོ་འཕང་དེ་མཐོ་ན། །
ཨ་བྲ་ས་ལ་གནོད་བཞིན་རྒྱལ་བསྟན་དེ་ཅི་འགྱུར། །
ཧ་མ་གོ་བའི་ལང་ཤོར་འགའ་ཞིག་གི་རྣ་བར། །
ཨ་རེ་འབོད་བཞིན་འདི་ཚོ་བསྒྲག་པ་ཞིག་འདོད་ཀྱང་། །
ཧ་ཧ་ཕན་ལས་གནོད་པ་འགྱུར་ཤས་རང་ཆེ་བས། །
ཨ་ཁུ་དགེ་རྒན་ཚོས་ཀྱང་ཐུལ་བ་ནི་དཀའ་ན། །
ཧ་ཅང་མི་ཡི་ཐ་ཆད་ཁོ་བོས་ནི་མ་ཡིན། །
ཨ་ལ་རྩེ་མཚར་ཚུལ་གྱིས་ཞར་བྱུང་དུ་ཐལ་ལོ། །
༧ ཀ་ནས་དག་པའི་མ་བཅོས་རིག་པའི་གཤིས། །
ཁ་བ་ལྟར་དཀར་གློ་བུར་སྤྲིན་ཚོགས་ཀྱིས། །
ག་ནས་བསམ་ཡང་ཡེ་ནས་རབ་དབེན་པ། །
ང་ཡི་བདག་གིས་སྟོང་ལ་གུས་པས་འདུད། །
ཅ་ཅོ་འདུ་འཛིས་དབེན་པའི་ཆོས་གྲྭ་ཆེར། །
ཆ་ལུགས་ངུར་སྨིག་རྣམ་གསུམ་བགོ་བཞིན་དུ། །
ཇ་སོགས་འདོད་ཡོན་མ་ལུས་ཆོག་ཤེས་ཏེ། །
ཉ་མོ་ཆུ་ལ་འཁྱུག་ལྟར་མྱུར་བའི་སྒོས། །
ཏཱ་ར་ནཱ་ཐ་བཞིན་དུ་མདོ་སྔགས་ལ། །
36



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་གི་རོལ་མོ།
པོད་བརྒྱད་པ།
ཐ་ཤལ་བདག་འདྲས་བསླབ་པར་སྙིང་ནས་སྨོན། །
ད་ལྟར་བརྩོན་པས་བསླབ་པར་མ་ཐུབ་ན། །
ན་འཆི་བྱུང་ཚེ་འགྱོད་ཀྱང་འཕྱི་ནས་གདའ། །
པ་བ་སངས་ལྟར་དཀར་བའི་ལྷག་བསམ་གྱིས། །
ཕ་མ་འགྲོ་ལ་ཕན་པའི་ཐབས་ཚུལ་ལ། །
བ་དང་བེའུ་མཛའ་བ་མི་གཏོང་ན། །
མ་གྱུར་འགྲོ་ལ་སྨན་པའི་ཐབས་ཚུལ་ལགས། །
ཙ་རི་བསྐོར་བའི་མིང་ཆེན་མ་ཐོབ་ཀྱང་། ། །
ཚ་གྲང་ཆེད་དུ་བསད་དེ་དཀའ་སྤྱད་ཀྱིས། །
ཛ་ཡི་བསྟན་ལ་ཐོས་བསམ་བྱེད་གྱུར་ན། །
ཝ་མོའི་རྣམ་ཐར་འཆང་ལས་རིང་དུ་བརྒལ། །
ཞྭ་གོས་འཕྱོར་བའི་ཉམས་ཀྱིས་མཛེས་སྒེག་བསྒྱུར། །
ཟ་ཆོག་ཙམ་གྱིས་ཚེ་འདི་འགྲོ་ཐབས་ལ། །
འ་ཅག་འབད་པའི་ངང་ཚུལ་འདི་བསམ་ན། །
ཡ་མ་ར་ཛའི་མདུན་སར་ཇི་ལྟར་བགྱིད། །
རྭ་བས་བསྐོར་བའི་ལུང་རིགས་དགའ་ཚལ་དུ། །
ལཱ་བ་བ་ལྟར་རྟོགས་པའི་ཡོན་ཏན་དང་། །
ཤ་རིའི་བུ་ལྟར་ལུང་གི་ཡོན་ཏན་སོགས། །
ས་ཆེན་འཕགས་པའི་ངང་ཚུལ་ཨ་ཧོ་རྨད། །
ཧ་ཅང་བདག་གིས་སྙིང་ནས་གང་སྨོན་ན། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཨ་མོ་གྷ་ལྟར་མཁས་དང་གྲུབ་པ་ཡི། །
གོ་འཕང་རིང་མིན་མྱུར་དུ་ཐོབ་གྱུར་ཏེ། ། །
ལུས་ཅན་འཁོར་བའི་མཚོ་ལས་སྒྲོལ་བར་ཤོག །
དེ་མ་ཐོབ་པའི་ཚེ་རབས་ཐམས་ཅད་དུ། །
དལ་འབྱོར་རྟེན་ཐོབ་རྒྱལ་བའི་བསྟན་དང་མཇལ། །
མཚན་ལྡན་བཤེས་གཉེན་བསམ་དང་སྦྱོར་བ་ཡིས། །
ཚུལ་བཞིན་བསྟེན་པའི་མཐུ་ལས་བཀའ་པོད་ལྔས། །
མཚོན་པའི་མདོ་སྔགས་རིག་གནས་རྒྱ་མཚོའི་གཞུང་། །
སྦྱངས་པ་དཔྱིས་ཕྱིན་དགོངས་དོན་མཐར་སོན་ཏེ། །
བསྟན་འགྲོར་སྨན་པའི་གཉེན་དུ་འགྱུར་བར་ཤོག །
གཞན་ཡང་དུས་གསུམ་བསགས་པའི་དགེ་བ་རྣམས། །
དམིགས་ཡུལ་གྱིས་མཚོན་ལུས་ཅན་འགྲོ་བ་ཡིས། །
འཕྲལ་ཡུན་བདེ་དགའི་དཔལ་ལ་ལེགས་སྤྱོད་དེ། །
མཐར་ཐུག་བྱང་ཆུབ་ཆེན་པོ་ཐོབ་ཕྱིར་བསྔོ། །
ཚེ་འདིའི་སྣང་བ་ནུབ་པ་གྱུར་མ་ཐག །
ཡ་ང་འཇིགས་པའི་སྡུག་བསྔལ་མི་འབྱུང་ཞིང་། །
ངན་འགྲོའི་ལྟས་མཚན་མ་ལུས་རབ་ཞི་སྟེ། །
བདེ་ཆེན་དག་པའི་ཞིང་དུ་སྐྱེ་བར་ཤོག །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
༧ ཀ་མད་སུམ་ཅུ་ལ་དབྱངས་ཨེ་སྦྱར་བའི་མགུར་མའི་དཔེ།
ཀེ་ཀེའི་སྒྲ་ཅན་གཡུ་ལོ་རྒྱུས་པ་ཡི་མགུལ་ནས། །
ཁེ་ཉེན་མེད་པའི་མགྲིན་རྔ་ཕྱོགས་ཀུན་ཏུ་བརྡུང་བས། །
གེ་སར་འཛིན་པ་རྩེན་པའི་དགའ་ཚལ་དེ་མཛེས་པས། །
ངེད་རང་སློབ་ཚོགས་བཅས་ལ་སྤྲོ་དགའ་ཞིག་རྒྱུས་སོང་། །
ཅེ་རེ་ལོང་པའི་རྨོངས་པའི་ངང་ཚུལ་ལས་འདའ་བྱེད། །
ཆེ་ལོང་གཞུང་བརྒྱའི་དོན་ལ་ཐོས་བརྩོན་ཞིག་ལོས་བསྐྱེད། །
ཇེ་བཟང་ཐོས་བརྩོན་འགྲོ་བའི་སློབ་བུ་ཡི་ཚོགས་རྣམས། །
ཉེ་རིང་གང་དུ་གནས་ཀྱང་བདག་སེམས་ནི་སྤྲོ་འདུག །
ཏེ་ལོ་ན་རོ་ལྟ་བུའི་རྣམ་ཐར་ཞིག་དཀའ་ཡང་། །
ཐེ་གེ་ཙམ་རེ་དམ་པའི་མཛད་བཟང་གི་རྗེས་སུ། །
དེ་བཞིན་སློབ་ན་དལ་འབྱོར་དོན་ལྡན་ཞིག་རེད་སྙམ། །
ནེ་ཙོའི་སྤུན་ཟླ་འགྱུར་བའི་དོགས་པ་འང་མི་དགོས། །
པེ་རའི་སྣོད་ལྟར་ཕྱི་འཛག་ཐོས་བསམ་ཞིག་བྱས་ན། །
ཕེ་ཝ་གྱོན་པའི་གཞོན་ནུས་བསྔགས་པ་འང་དཀའ་སྙམ། །
བེའུ་བུམ་གཞུང་གི་བཅུད་བཟང་ལོན་ཐབས་ལ་འབད་ན། །
མེ་བ་རལ་བ་ཅན་ལས་བརྒྱ་འགྱུར་གྱིས་འཕགས་འདུག །
ཙེ་བོའི་རྩི་བཅུད་སྣ་ཚོགས་རྒྱས་པ་ཡི་ཚལ་ན། །
ཚེ་སྐབས་ཙམ་མིན་བརྡ་སྤྲོད་ཡོངས་རྫོགས་ཀྱི་དོན་ལ། །
ཛེ་རའི་ཆ་བྲལ་འཆད་ཉན་ཡང་དག་ལ་བརྩོན་ན། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལེ་ཞེས་རྒོལ་ངན་འབོད་པའི་དཔའ་གདངས་ཤིག་ཐོབ་སྟེ། །
ཞེ་བློ་བདེ་བའི་འཆད་རྩོད་རྩོམ་གསུམ་གྱི་ངང་ཚུལ། །
ཟེ་འབྲུ་རྒྱུས་པའི་འདབ་བརྒྱའི་བཞིན་དཔལ་ལ་འགྲན་བཞིན། །
འེ་ཅག་དགའ་བའི་རྐང་དྲུག་འཕུར་ལྡིང་ལ་རོལ་ན། །
ཡེ་ཤེས་སྐུ་ཅན་འཇམ་མགོན་ཐོན་མི་ཡི་བྱིན་རླབས། །
རེ་ལྟོས་ལྟར་དུ་བདག་ལ་གྲུབ་པ་ཞིག་རེད་དོ། །
ལེ་ལོ་བག་མེད་གནས་ལ་རང་ཤུགས་ཀྱིས་སྐྱོ་བ། །
ཤེ་མའི་རྣམ་ཐར་སྐྱོང་བ་རིགས་ལམ་གྱི་གེགས་ཆེན། །
སེ་འུ་བཅུ་བའི་ངག་ལྟར་གང་དྲན་ཞིག་སྨྲས་འདི། །
ཧེ་ཧེ་མཁས་པ ས་གཟིགས་ན་ཐུགས་ཀྱིས་ཀྱང་ཁྲེལ་ངེས། །
ཨེ་མ་མཁས་གྲུབ་གཉིས་ལྡན་དམ་པ་ཡི་རྣམ་ཐར། །
དྲན་པ་ཙམ་གྱིས་སྲིད་ཞིའི་གདུང་བའང་འཕྲོག་ངེས། །
དེ་ཕྱིར་དེ་ཡི་རྗེས་སུ་སློབ་པ་ཞིག་འདོད་དོ། །
༧ མགུར་ཚིག་ལྔ་བ་ཅན་གྱི་དཔེ་ནི། བསྔགས་ཚིག་དྲི་ཟའི་ན་ཆུང་མྱོས་
པའི་མགྲིན་གླུ། །
ཨེ་མ་གངས་ཅན་ཡུལ། །
རི་བོ་གྲུ་འཛིན་ཞེས། །
གྲགས་པ་སྲིད་ལས་བརྒལ། །
དེ་འདྲའི་གནས་མཆོག་ལ། །
4)



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ། སྙན་ཚིག་ངག་གི་རོལ་མོ།
ཕྱག་ན་པདྨོ་ཡི། །
ཐུགས་རྗེ་སྒྱུ་འཕྲུལ་གར། །
ལྷ་མིའི་རྣམ་འདྲེན་གང་། །
ཐུགས་བསྐྱེད་ནོར་འཛིན་གཞིར། །
དམ་བཅའི་རྩ་བ་བརྟན། །
ཆོས་སྲིད་ས་བརྟོལ་ལྗོན། །
ལེགས་ཚོགས་ཁོ་ལག་རྒྱས། །
རྫོགས་ལྡན་གེ་སར་བཞད། །
འབྲས་བུ་གཡུར་དུ་ཟ། །
ཚ་གདུང་སྐྱོབ་པ་ལ། །
ཐུགས་རྗེ་གྲིབ་བསིལ་སྨན། །
འཕྲལ་ཡུན་འདོད་དགུ་འབྱུང་། །
གདུལ་བྱ་གཉིས་སྐྱེས་རིགས། །
ལྡིང་འཁོར་རྩེ་འཇོ་ཡིས། །
དབང་མེད་དེ་ལ་འཁོར། །
ལྷ་ཡི་དབང་བོས་ཀྱང་། །
སྤྱན་སྟོང་རབ་བགྲད་དེ། །
བལྟ་བཞིན་བསྔགས་པ་ཡི། །
མེ་ཏོག་སིལ་མ་བཀྲམ། །
གྲགས་སྙན་རྔ་གསང་སྒྲ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གསེར་མངལ་ཅན་གྱིས་ཀྱང་། །
རྣ་བརྒྱུད་སྤྲུལ་བྱས་ཏེ། །
རྩེ་གཅིག་གུས་པས་ཉན། །
སྔོ་བསངས་ལྟོ་བ་ལ། །
རྣམ་བཀྲའི་རྒྱུ་སྐར་ཚོགས། །
གང་གི་གྲགས་པ་དེ། །
གླིང་བཞིར་ངོམ་པའི་ཕྱིར། །
རང་འོད་ཡོད་དགུ་འབྱིན། །
གང་གི་བཞེད་དོན་གྱི། །
མེ་ཏོག་རྣམ་པར་བཀྲ །
ཉི་ཟླ་རེས་མོས་ཀྱིས། །
མཛའ་བ་མི་གཏོང་ཕྱིར། ། །
དལ་མེད་མཁའ་ལ་རྒྱུ། །
སྣོད་ཀྱི་འཇིག་རྟེན་ལ། །
བཀོད་པ་ཡོངས་སུ་རྫོགས། །
བིཌཱུར་རི་བོ་ཡི། །
སྤུན་ཟླ་གྱུར་པ་ཡི། །
སྤང་རི་རྫ་རི་མང་། །
གཡུ་ཡི་མཎྜལ་གྱི། །
དཔལ་ཡང་ཕམ་བྱེད་པ། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ནེའུ་གསིང་སྤང་ལྗོངས་མཛེས། །
གཡུ་འབྲུག་སྔོན་མོ་དེ། །
ས་ལ་བབས་འདྲ་བ། །
ཆུ་ཀླུང་དལ་གྱིས་རྒྱུ། །
སྔོ་བསངས་བུ་མོ་དེ། །
མེར་གྱིས་ཞི་བ་ཡི། །
མཚོ་རྫིང་མཚེ་འུ་མང་། །
རྩི་བཅུད་མེ་ཏོག་རིགས། །
ཕྲ་ཚོམ་རྣམ་པར་བཀྲ །
བུང་བས་ལྡིང་འཁོར་གྱི། །
རྩེ་འཇོའི་མགྲིན་དབྱངས་སྙན། །
གཡུ་ལྗོན་གསར་བའི་རྩེར། །
གཡུ་ཡི་མགྲིན་སྔོན་གྱིས། །
རྫོགས་ལྡན་ལེགས་ཚོགས་དེ། །
འདི་ན་ཡོད་ཅེས་པའི། །
དབྱངས་སྙན་མགྲིན་རྔ་བརྡུང་། །
ནོར་ཕྱུགས་གཡང་དཀར་ལུག །
སྐར་ཚོགས་དཔལ་ལ་འཕྱ། །
དཀར་ཆུ་འོ་མའི་རིགས། །
ཇི་འདོད་གཏེར་ཁ་རྡོལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ནས་དཀར་སྒྲུང་རྩོམ་ཡང་། །
རི་བོའི་གཏོས་ལ་འགྲན། །
ཕུལ་བྱུང་ལག་རྩལ་གྱིས། །
སྔར་མེད་གསར་བསྐྲུན་མང་། །
གསེར་དངུལ་ནོར་བུའི་རིགས། །
གསེར་ལྡན་ལྟོ་བར་བཟུང་། །
གཡུ་བྱུར་མུ་ཏིག་རིགས། །
རྒྱ་མཚོའི་གྲོགས་སུ་གྲུབ། །
རང་རིགས་གཞོན་ནུ་རྣམས། །
གཤིས་རྒྱུད་ངང་ཚུལ་བཟང་། །
བཅུ་ཕྲག་རིག་གནས་ལ། །
སློབ་པའི་སྐལ་བ་མཐོ། །
ཡབ་མེས་སྲོལ་བཟང་དེ། །
པར་ལ་བཏབ་པ་བཞིན། །
ཀུན་གྱི་གཤིས་སུ་གྲུབ། །
བག་མེད་སྤྱོད་པའི་རིགས། །
ཀུན་གྱིས་དུག་ལྟར་འཛེམ། །
ཆུ་ཀླུང་གཅིག་ལས་ནི། །
ཆུ་ཕྲན་མང་བོ་ལྟར། །
སྟོན་པ་གཅིག་ལས་ནི། །



ཇོ་ནང་ཨེ་ཝཾ་ཤེས་རིག་དཔེ་ཚོགས། །
。--སྣགས།
སྙན་ཚིག་ངག་གི་རོལ་མོ།
པོད་བརྒྱད་པ་
གྲུབ་མཐའ་སྣ་ཚོགས་པ། །
ཁ་བའི་ཡུལ་དུ་དར། །
ཀུན་ཀྱང་སངས་རྒྱས་ཀྱི། ། །
ལམ་དུ་འགལ་མེད་པ། །
ལུང་དང་རིགས་པས་གྲུབ། །
དེ་འཛིན་སྐྱེས་བུའི་ཚོགས། །
ལི་ཁྲིའི་མཚོ་ལྟར་འཕྱུར། །
ཕས་རྒོལ་འདར་བྱེད་པ། ། །
ལུང་རིགས་གད་རྒྱངས་མཐོ། །
སྒྲུབ་པ་ཉམས་ལེན་གྱི། །
རྟོགས་པ་ཉི་ལྟར་གསལ། །
ཁ་བ་ཅན་གྱི་ལྗོངས། །
ཆོས་སྲིད་ཉི་ཟླ་ལྟར། །
གསལ་བྱེད་འགྲན་བྲལ་བ། །
ཐོན་མིའི་བཀའ་དྲིན་དེ། ། །
ནམ་ཡང་བརྗེད་ཐབས་བྲལ། །
རྗེས་འབྲང་མཁས་པའི་ཚོགས། །
སྤྱི་དང་ཁྱད་པར་དུ། །
སྨྲ་དབང་པྲ་སི་སོགས། །
བཀའ་དྲིན་ནོར་གྱིས་ལྕི། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མཁས་མཆོག་དེ་དག་གི ། །
རིགས་པའི་འོད་སྣང་གིས། །
མ་བཟུང་པདྨོ་ཞིག །
གསར་དུ་འཛུམ་སྲིད་དམ། །
དེ་ཕྱིར་དེ་དག་གི །
དགོངས་པ་གཙོར་གྱུར་པ། །
སུམ་རྟགས་འགྲེལ་ཆེན་འགའ། །
བལྟ་བའི་གོ་སྐབས་ལྡན། །
སློབ་དཔོན་སློབ་མ་རྣམས། །
དགའ་བའི་འཛུམ་ཞལ་ངོམ། །
ཐུགས་མཐུན་ཁྲིམས་གཙང་གི །
འདབ་སྟོང་རྣམ་པར་བཞད། །
གྲགས་པའི་དྲི་བསུང་འཐུལ། །
ཡ་མཚན་འདི་འདྲ་བ། །
བདག་ཀྱང་དབང་མེད་དུ། །
དགའ་བའི་བསྟོད་གླུ་ཞིག །
དབང་མེད་ངག་ནས་ཐལ། །
དེ་ལྟར་དཔེ་བརྗོད་ཀྱི་སྙན་ཚིག་རིང་མོ་མུ་མཐུད་དུ་བྲིས་པའི་མཇུག་མཐར་འདི་ལྟར་ཉམས་མཚར་དུ་
སྨྲས་པ།
46



པོད་བརྒྱུད་པ།
ཇོ་ནང་ཨེ་ཝི་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཧྲིའི་གནས་མཛའ་བ་ཡལ་བྱེད་པའི། །
དབང་ལྔས་མཛེས་པའི་བ་མོ་ཡི། ། །
མཇུག་མ་རྩེ་མོས་བཟུང་བ་ལ། །
བྱེད་པོས་བསྔགས་པའི་ལས་ཀྱིས་བྲེལ། །
ཞེས་ཀྱང་སྨྲའོ། །བཀྲ་ཤིས། །
༄༅། །དོན་རྒྱུན་ལས་དང་བོ་གཉིས་པ་སོགས་
ཀྱི་སྐོར་བཞུགས་སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །འདིར་
སྙན་ངག་ལེའུ་གཉིས་པའི་དོན་རྒྱན་སོ་ལྔའི་དཔེ་བརྗོད་རྣམས་རིམ་བཞིན་
འགོད་པ་ལ། །
༧ དང་བོ་རིགས་རང་བཞིན་བརྗོད་པའི་རྒྱུན་ནི།
ཡིད་འོང་མཚན་དཔེའི་ལང་ཚོ་འབར་བའི་སྐུ། །
དོན་ལྡན་འགྱུར་ཁུག་དབྱངས་ཀྱིས་བརྗིད་པའི་གསུང་། །
བདེན་གཉིས་ཤེས་བྱའི་ཆོས་ཀུན་གཟིགས་པའི་ཐུགས། །
ཐུབ་དབང་རྫོགས་སངས་རྒྱས་རྣམས་ཕྱག་གི་ཡུལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡང་ན།
རྣམ་དག་བསླབ་ཁྲིམས་གཙང་མས་རབ་མཛེས་ཤིང་། །
མང་ཐོས་ལུང་རྟོགས་ལེགས་དགུའི་དཔལ་མངའ་བ། །
སྐལ་བཟང་དགའ་བའི་གཉེན་གྱུར་དྲིན་ཅན་རྗེ། །
བཤེས་གཉེན་སྨྲ་བའི་དབང་ཕྱུག་གཏན་གྱི་སྐྱབས། །
༧ བྱ་བ་རང་བཞིན་བརྗོད་པའི་རྒྱུན་ནི།
བསམ་སྦྱོར་དག་པས་བཤེས་གཉེན་གཙུག་ཏུ་བཀུར། །
རབ་འབྱམས་གཞུང་ལ་དཀའ་སྤྱད་དུ་མ་ཡིས། །
སྦྱངས་དོན་ཐུགས་ལ་བསྟར་ཞིང་ལྷག་བསམ་གྱིས། །
མ་ནོར་འགྲོ་བའི་ལམ་སྟོན་དྲིན་ཅན་རྗེ། །
ཡང་ན། །
འཆད་པས་ཐར་འདོད་དགའ་བའི་དཔལ་སྟེར་ཞིང་། །
རྩོད་པས་རྒོལ་ངན་སྨྲ་མེད་གནས་ལ་འགོད། །
རྩོམ་པས་ཐུབ་དབང་བསྟན་པ་སྣང་བྱེད་རྗེ། །
མཚན་ལྡན་རྗེ་བཙུན་བླ་མ་གཏན་གྱི་སྐྱབས། །
༧ ཡོན་ཏན་རང་བཞིན་བརྗོད་པའི་རྒྱན་ནི།
བཤེས་གཉེན་དམ་པས་ཉིན་བཞིན་གདམས་པའི་མཐུས། །
རབ་འབྱམས་གཞུང་ལ་དཔྱོད་པའི་བློ་གྲོས་སྒོ ། །
ལེགས་པར་ཕྱེ་བས་གཞུང་བརྒྱའི་དཀའ་གནད་རྣམས། །
འགྲེལ་ལ་མི་འཇིགས་སྨྲ་བའི་སྤོབས་པ་ཐོབ། །
48



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
༧ རྫས་རང་བཞིན་བརྗོད་པའི་རྒྱུན་ནི། །
འཇམ་མཉེན་ཕྱག་སོར་རྩེ་ན་སྙོམས་འཇུག་པའི། །
རིན་ཆེན་རྒྱུད་མངས་སྒྲེང་བའི་དཔལ་མངའ་ཞིང་། །
གནག་སྣུམ་རལ་བའི་རྩེ་ན་འོད་དཀར་ཅན། །
ལྷ་ཡི་གོས་བཀླུབས་ཚངས་སྲས་སྙིང་གི་དཔྱིད། ། །
༧ གཉིས་པ་དཔེ་རྒྱུན་ལ་སོ་གཉིས་ལས་དང་བོ་ཆོས་དཔེ་ནི།
བཅུ་དྲུག་ལང་ཚོས་སྒེག་པའི་དབྱངས་ཅན་ཞལ། །
ཆུ་སྐྱེས་གསར་བའི་ཕུན་ཚོགས་བཞིན་དུ་མཛེས། །
ཟད་མེད་ངག་རིག་འདོད་པ་འཇོ་བ་ནི། །
འཆི་མེད་བདུད་རྩི་བཞིན་དུ་སྙིང་གི་དཔྱིད། །
ཡང་ན། །
མདོག་ལེགས་ཡིད་འོང་མཛའ་བ་མི་ཕྱེད་པ། །
ལང་ཚོ་དར་བའི་འཇམ་མཉེན་ནུ་འབུར་ཟུང་། །
ཆུ་འཛིན་གསར་བའི་ཕུང་བོ་གཡོ་བ་བཞིན། །
བལྟ་བས་མི་ངོམས་ཡིད་ཀྱི་བརྟན་པ་འཕྲོག །
༧ དངོས་དཔེ་ནི།
གང་ཐུགས་འཆི་མེད་ལམ་དང་ཡང་དག་མཚུངས། །
དབྱངས་ཅན་ཕང་འགྲོའི་རྗེས་འགྲོ་གང་གི་གསུང་། །
འདོད་དགུའི་གྲུ་ཆར་ཇི་བཞིན་ལེགས་བཤད་རྣམས། །
སྟེར་བའི་བཤེས་འདི་སྤྲིན་གྱི་ཕུང་བོ་འདྲ། །
བ



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡང་ན།
མ་སྨད་མཚན་དཔེའི་ལང་ཚོ་འབར་བ་ཡི། །
མཁྱེན་པའི་གཏེར་གྱུར་རྒྱལ་སྲས་འཇམ་དཔལ་དབྱངས། །
དམར་སེར་ལི་ཁྲིའི་རྡུལ་མང་བརྩེགས་པའི་རི། །
ཉིན་བྱེད་གསར་བས་འཁྱུད་པའི་དཔལ་ལ་འཁུ། ། །
༧ བཟློག་པའི་དཔེ་ནི། །
ལེགས་བཤད་ངེས་དོན་རྒྱ་མཚོའི་དཔལ་ཡོན་ལྟར། །
དཔལ་ལྡན་ཀླུ་ཡི་བསྟོད་ཚོགས་ཕུལ་དུ་བྱུང་། །
དེ་ཡིས་གཞན་སྟོང་ངེས་དོན་མཐར་ཐུག་ཏུ། །
བཀྲལ་ལྟར་བསྟོད་ཚོགས་ལེགས་བཤད་འདོད་དགུ་འཇོ། །
ཡང་ན།
ལང་ཚོ་དར་བའི་ལུས་ཕྲའི་བཞིན་དཔལ་ལྟར། །
དཀར་གསར་སྟོན་ཟླ་རྣམ་པར་བཞད་པས་མཛེས། །
ཟད་མེད་རྩེ་དགའི་དཔལ་ཡོན་འཇོ་བ་བཞིན། །
ཕུན་ཚོགས་ག་བུར་ཞུན་མའི་ཆར་བཟང་འཇོ། །
༧ ཕན་ཚུན་གྱི་དཔེ་ནི།
པདྨའི་བཅུད་ལ་སྲེད་པའི་བུང་བ་བཞིན། །
ཐར་འདོད་སྐྱེས་བུ་ལུང་རྟོགས་ཆོས་ལ་བརྩོན། །
དེ་དོན་སྙན་འཇེབས་དབྱངས་སུ་ལེན་པ་ལྟར། །
རྐང་དྲུག་སྨྱོས་པའི་རོལ་མོ་རྣ་བའི་དཔྱིད། །



པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
༧ ངེས་པའི་དཔེ་ནི།
མཚར་སྡུག་ན་ཆུང་མཛེས་པའི་ཉམས་ལྡན་ཞིང་། །
ལང་ཚོ་གསར་བ་འཛུམ་པའི་གཞོན་ནུ་འདི། །
མ་རྙིང་མེ་ཏོག་སར་པའི་མཛེས་སྡུག་དང་། །
མཚུངས་ཀྱི་རིགས་མཐུན་སྲིད་འདིར་དམིགས་སུ་མེད། །
ཡང་ན།
གཞན་སྟོང་དབུ་མའི་ལྟ་གྲུབ་སྨྲ་བ་ལ། །
འཇིགས་མེད་ངག་གི་དཔལ་གྲུབ་དྲིན་ཅན་རྗེ། །
འཇམ་དཔལ་ཡེ་ཤེས་སེམས་དཔའ་ཁོ་ན་ཡི། །
རྗེས་འགྲོ་དཔེ་གཞན་སྲིད་འདིར་འགའ་ཡང་མེད། །
༧ ངེས་མེད་ཀྱི་དཔེ་ནི། །
བདག་དང་ཆོས་ཀྱིས་འབྲེལ་བའི་སློབ་བུ་རྣམས། །
དད་བརྩོན་བློ་གྲོས་ཉིན་བཞིན་འཕེལ་བ་འདི། །
ཡར་ཚེས་ཟླ་བ་གཞོན་ནུའི་རྗེས་འགྲོ་སྟེ། །
དེ་ལྟའི་དཔེ་གཞན་སྲིད་ནའང་མཚོན་པར་ནུས། །
༧ བསྡུས་པའི་དཔེ་ནི། །
འཇམ་མཉེན་ཡིད་འོང་ལུས་ཕྲའི་བཞིན་དཔལ་ནི། །
མཚར་སྡུག་ལྡན་པས་ཆུ་སྐྱེས་མཚུངས་མིན་ཏེ། ། །
ཡིད་ཀྱི་བརྟན་པ་འཕྲོག་པའི་འཛུམ་མདངས་དང༌། །
ཡིད་ལ་མི་ཟད་དགའ་བ་བསྐྱེད་འདིས་ཀྱང་། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
-
---
-
—
ཡང་ན།
དྲིན་ཅན་བླ་མ་སུ་དྷཱི་ཀརྨ་ཡིས། །
ཟབ་རྒྱས་ལེགས་བཤད་འཇོ་བ་ཁོ་ན་ཡིས། །
རིགས་ལྡན་སྤྲུལ་སྐུའི་རྗེས་སུ་འགྲོ་མིན་ཏེ། །
རྒྱལ་བསྟན་མ་ལུས་གསལ་བར་བྱེད་འདིས་ཀྱང་། །
༧ ཕུལ་བྱུང་གི་དཔེ་ནི།
སྐད་གཉིས་སྨྲ་བ་རྗེ་བཙུན་སྒྲོལ་མགོན་ད་ང་། །
རྒྱལ་ཀུན་མཁྱེན་པའི་གཏེར་གྱུར་འཇམ་དཔལ་དབྱངས། །
གནག་སྣུམ་ཟུར་ཕུད་ལྡན་དང་མི་ལྡན་གྱི། །
ཁྱད་པར་ཙམ་ལས་འབྱེད་ཆོས་དམིགས་སུ་མེད། །
ཡང་ན།
ཀུན་མཁྱེན་དབྱིག་གི་གཉེན་དང་དོལ་པོ་བ། ། །
རྒྱ་གར་འཕགས་པའི་ཡུལ་དང་གངས་ལྗོངས་འདིར། །
ལུང་རིགས་ལེགས་བཤད་འདོད་དགུ་འཇོ་བ་ལས། །
གཞན་དུ་སོ་སོར་འབྱེད་ཆོས་ཡོད་རེ་སྐན། །
༧ རབ་བཏགས་ཀྱི་དཔེ་ནི།
ལུས་ཕྲའི་ལང་ཚོ་འཛུམ་ཡང་མི་བརྟན་པར། །
མཚོན་ཕྱིར་སྟོན་མཇུག་པདྨོ་ཁེངས་མི་འཚལ། །
ཉི་ཟེར་ཆར་ཟིམ་འཕྲད་པའི་རྟེན་འབྲེལ་ལས། །
རྣམ་བཀྲའི་དབང་གཞུ་དེས་ཀྱང་སྟོན་ཕྱིར་རོ། །



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
༧ རྨད་བྱུང་གི་དཔེ།
འཇམ་མཉེན་འཁྲི་ཤིང་གསར་བའི་ལྗོན་པ་ལ། །
དམར་སེར་སྤྲིན་གྱིས་འཁྱུད་པའི་དཔལ་ངོམ་ཞིང་། །
ཕྲ་ཞིབ་རིགས་པའི་རྩོད་ངག་སྒྲོག་གྱུར་ན། །
བརྩེ་མཆེད་སྙིང་གི་དུམ་བུའི་དཔེ་ཟླ་འོས། །
ཡང་ན། །
བིཌཱུར་ལྷུན་པོར་ཉི་མ་གཞོན་ནུ་ཡིས། །
འཁྱུད་ནས་ཉམས་བརྒྱས་སྒེག་པའི་གར་འཛིན་ཞིང༌། །
དཔལ་ལྡན་དང་བོའི་རྒྱུད་རྒྱལ་སྟོན་གྱུར་ན། །
དུས་ཀྱི་འཁོར་ལོ་ཁྱོད་ཀྱི་མཚུངས་ཟླར་འོས། །
༧ རྨོངས་པའི་དཔེ།
ཕྱོགས་ལས་རྣམ་པར་རྒྱལ་བའི་ཆོས་གྲྭ་ནས། །
འཇིགས་མེད་ལུང་རིགས་སྒྲ་དབྱངས་དགོད་པ་ན། །
དབྱར་སྐྱེས་རྔ་གསང་ལྡིར་ཞེས་འགའ་ཞིག་ནི། །
མདོངས་མཐའ་སྒེག་པའི་གར་ལ་བལྟ་ཕྱིར་རྒྱུག །
༧ ཐེ་ཚོམ་གྱི་དཔེ་ནི།
རྒྱལ་བའི་ལུང་ཟིན་ཀུན་མཁྱེན་དོལ་པོ་བ། །
འཛམ་ཐང་དཔལ་གྱི་ཆོས་སྡེར་འོངས་པ་འམ། །
ཡང་ན་མཁས་པའི་ཁྱུ་མཆོག་སུ་དྷིའི་ཞབས། །
གང་ཡིན་མ་ངེས་བལྟ་ཕྱིར་ལས་ཀྱིས་བྲེལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༧ གཏན་ལ་འབེབས་པའི་དཔེ་ནི།
སྨྲ་བའི་དབང་ཕྱུག་འཇམ་དབྱངས་བླ་མ་འདི། ། །
ཀུན་མཁྱེན་ཉ་དབོན་པ་དང་མཚུངས་མོད་ཀྱང་། །
ཤེར་ཕྱིན་པོ་ཏི་བརྒྱུད་ལྷག་མཛད་པའི་ཕྱིར་
། །
བཤེས་གཉེན་ཆེན་པོ་དགེ་ལེགས་མཚན་ཅན་ངེས། །
༧ སྦྱར་བའི་དཔེ་ནི།
འཇམ་མཉེན་དྲི་བྲལ་ཡིད་འཕྲོག་ཅིང་། །
འདོད་ལྡན་ཡིད་ལ་ཟད་མེད་པའི། །
ཀུན་དགའ་གསར་བའི་དཔྱིད་འཇོ་བ། །
གྲོགས་ཁྱོད་པད་དཀར་རྗེས་སུ་འགྲོ། །
ཡང་ན།
གང་ཞིག་འཕྲལ་ཕུག་གནོད་པའི་གཞི་གྱུར་ཅིང་། །
མི་ཟད་རྒུད་པའི་སྣ་མང་འདྲེན་པ་ཡི། །
མཚར་སྡུག་ལྡན་ཡང་ཕུང་བྱེད་བུད་མེད་འདི། །
མདོག་ལེགས་དུག་གི་མེ་ཏོག་ཡང་དག་མཚུངས། །
༧ མཉམ་ཉིད་ཀྱི་དཔེ་ནི། འདིར་སྒྲ་སོར་དོགས་པའི་དབང་དུ་བྱས་
ཏེ་སྒྲ་གཅིག་ལ་གཅོད་མཚམས་མི་འདྲ་བའི་མཉམ་ཉིད་ཀྱི་དཔེ་དང་། སྒྲ་
སོར་ཡངས་པའི་དབང་དུ་བྱས་ཏེ་མིང་གཅིག་ལ་དོན་མི་འདྲ་བའི་མཉམ་



པོད་བརྒྱུད་པོ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཉིད་ཀྱི་དཔེ་གཉིས་ལས་ཕྱི་མ་ལྟར་གྱི་དཔེ་བརྗོད་ནི། །
སྤུངས་དང་རྟོགས་པའི་ཡོན་ཏན་མཐར་ཕྱིན་ཅིང་། །
ལྷ་མིའི་སྟོན་པ་རྣམ་འདྲེན་ཤཱཀྱའི་ཏོག །
རྙེད་པར་དཀའ་བའི་ཡིད་བཞིན་དབང་རྒྱལ་བཞིན། །
མ་ལུས་ལེགས་ཚོགས་འདོད་དགུ་འཇོ་ཕྱིར་རོ། །
༧ སྨད་པའི་དཔེ།
ལྷ་ཡི་རྫིང་རིང་བེམ་པོའི་ཆོས་སུ་གྲུབ། །
ཟླ་བའི་མ་མ་ཟབ་ཡངས་སྨག་གིས་གབ། །
དེ་ཕྱིར་འཇམ་དབྱངས་བླ་མའི་མཁྱེན་པའི་ཀློང་། །
མཚུངས་པ་ལས་ཀྱང་ཁྱད་པར་མང་དུ་མཆིས། །
༧ བསྔགས་པའི་དཔེ་ནི། །
ཕྲ་ཞིབ་ལུང་དང་རིགས་པའི་རྩེ་དགའ་ཡིས། །
བློ་ལྡན་ཐར་འདོད་དགའ་བའི་གཉེན་གྱུར་པ། །
ཕྱོགས་གླང་གྲགས་པ་ཇི་བཞིན་དོལ་པོ་བ། །
འཕགས་བོད་མཁས་པའི་གཙུག་ན་ལྷམ་མེར་མཛེས། །
༧ བརྗོད་འདོད་ཀྱི་དཔེ། །
སྔོན་མེད་ལེགས་བཤད་མཁས་དགུའི་དགའ་སྟོན་ནམ། །
འགའ་རེས་ཕྱོགས་ལྷུང་མུ་ཅོར་སྨྲས་ཀྱང་རུང་། །
ཚོགས་ཀྱི་གཞན་སྟོང་སྤྱི་དོན་དཔལ་ལྡན་ཀླུའི། །
བསྟོད་པའི་ཚོགས་དང་མཚུངས་བརྗོད་སུ་ཡིས་འགོག །



ཀུན་དགའ་དཔལ་ལྡན་རྒྱ་མའི་གསུང་འབུམ།
ཡང་ན།
དྲི་ཞིམ་ཀུན་ཏུ་འཐུལ་བའི་དཔལ་ལྡན་ནམ། །
གྲང་རེག་ཕྲ་བའང་མི་བཟོད་སྐྱོན་གྱུར་ཀྱང་། །
ཁྱོད་ཀྱི་ཞལ་དང་མཚར་སྡུག་པདྨ་དཀར། །
མཚུངས་ཞེས་བརྗོད་འདོད་ཡིད་ལ་ལམ་ལམ་ཤར། །
༧ འགལ་བའི་དཔེ།
ངག་གི་དབང་ཕྱུག་བརྟན་པའི་འཁོར་ལོ་དང་། །
དངོས་སྟོབས་རིགས་པའི་དབང་ཕྱུག་མཁས་གྲུབ་རྗེ། །
ལྔ་རིག་པཎ་ཆེན་ངག་དབང་ཚོགས་གཉིས་ཞབས། །
འདི་གསུམ་རྣམ་པ་འགལ་ཡང་ཅིས་མི་མཚུངས། །
༧ དགག་པའི་དཔེ།
འདམ་ལས་སྐྱེས་ཤིང་མི་བརྟན་པ། །
བ་མོའི་རེག་པ་མི་བཟོད་པའི། །
ལྡུམ་རའི་སྦྲང་རྩིའི་རྒྱལ་མཚན་འདིས། །
ཁྱོད་ཞལ་འགྲན་པའི་སྤོབས་པས་དབེན། །
༧ ངོ་བསྟོད་ཀྱི་དཔེ།
མཁྱེན་གཏེར་འཇམ་དབྱངས་དམར་སེར་མདངས་འཛིན་ཞིང་། །
ལི་ཁྲིའི་རྡུལ་མང་བརྩེགས་པ་དམར་སེར་དངོས། །
དེ་ལྟར་ན་ཡང་འདྲེན་བྱེད་ཡུལ་དུ་ནི། ། །
དཔྱིད་ཀྱི་དགའ་སྟོན་སྟེར་ལ་ཁྱད་པར་ཅི། །



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་གི་རོལ་མོ་
པོད་བརྒྱུད་པ།
ཡང་ན།
གསེར་མངལ་ཅན་གྱི་གདོང་བཞིའི་ལྗགས་རྩེ་ནི། །
རྣམ་པར་གཡོ་བས་ངག་རིག་དཔྱིད་འཇོ་བ། །
སུ་དྷིའི་ཞབས་ཀྱིས་རོ་འཛིན་འདབ་མ་གཅིག །
བསྐྱོད་པའི་སྙན་ཚིག་དབྱངས་དང་ཐ་དད་ཅི། །
༧ དེ་ཉིད་བརྗོད་པའི་དཔེ།
འདི་ཀོ་སུ་དྷཱིའི་ཞབས་ཀྱིས་དགྱེས་འཛུམ་ཞལ། །
ཡིན་མོད་ཉ་རྒྱས་ཟླ་བའི་དཀྱིལ་འཁོར་མིན། །
རྣ་བའི་དཔྱིད་གྱུར་དབྱངས་འདི་དྲི་ཟའི་གླུ། །
མ་ཡིན་འཆད་རྩོད་རྩོམ་གྱི་གདངས་སྙན་ལགས། །
༧ ཐུན་མོང་མིན་པའི་དཔེ། །
སྤྲིན་དཀར་དུམ་བུ་ཆགས་པའི་མཚར་སྡུག་ལས། །
རིང་དུ་འདས་པ་དཔལ་ལྡན་འབྲས་དཀར་སྤུངས། །
གང་གི་དཔེ་ཟླ་སྤྱན་སྟོང་བགྲད་གྱུར་ཀྱང་། །
མ་དམིགས་ཕྱིར་ན་རང་ཉིད་མཚུངས་དཔེར་གྲུབ། །
༧ འབྱུང་མིན་གྱི་དཔེ།
རབ་དཀར་ལེགས་པའི་མཛེས་སྡུག་ཡོད་དོ་ཅོག །
གཅིག་ཏུ་སྤུངས་འདྲའི་བལྟ་བས་མི་ངོམས་པ། །
སྙིང་རྗེའི་ལང་ཚོ་འཛུམ་པའི་སྒྱུ་འཕྲུལ་ལ། །
གངས་ཅན་འགྲོ་བའི་མགོན་པོ་ཞེས་སུ་གྲགས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༧ སྲིད་མིན་གྱི་དཔེ།
ཟླ་གཞོན་གསར་བས་ཚ་ཟེར་འཕྲེང་བ་དང་། །
འཆི་མེད་ལམ་ནས་མཚར་སྡུག་མེ་ཏོག་བཞིན། །
སྐྱེས་སྦྱངས་ཐོས་པ་དམན་པའི་སྐྱེས་བོ་ཡི། །
ངག་ནས་ལེགས་པར་བཤད་པ་འབྱུང་སྲིད་དམ། །
༧ མང་བའི་དཔེ་ནི།
གཡུ་ཡི་འཁྲི་ཤིང་ཨིནྡྲ་ནི་ལ་དང་། །
འཆི་མེད་ལམ་གྱི་མདངས་ལྟར་སྒྲོལ་མ་ཡི། །
མཚན་དཔེའི་མཛེས་སྐུ་སྔོ་ལྗང་ཡིད་འཕྲོག་མ། །
མཛེས་སྡུག་ལྷ་མོས་བྱང་ཆུབ་བར་དུ་སྐྱོངས། །
༧ རྣམ་འགྱུར་གྱི་དཔེ།
རྗེ་བཙུན་མ་ཡི་མཚན་དཔེའི་ལང་ཚོ་ནི། །
གཡུ་ལྗོན་གསར་བའི་ཚལ་ནས་བཏོན་པ་བཞིན། །
ཞལ་ནས་ཞིམ་པའི་དྲི་བསུང་འཐུལ་བ་འང་། །
མེ་ཏོག་པདྨོའི་དཀྱིལ་ནས་བླངས་པ་བཞིན། ། །
ཡང་ན།
ངེས་དོན་ཤིང་རྟའི་སྲོལ་འབྱེད་དོལ་པོ་བ། །
མཁས་གྲུབ་བྱེ་བའི་ཁྲོད་ནས་བྱོན་པ་བཞིན། །
འཇིགས་མེད་ལེགས་བཤད་ངག་རིག་འཇོ་བ་ནི། །
དཔལ་ལྡན་ཀླུ་ཡི་ངག་ནས་འཕོས་པ་བཞིན། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
༧ ཕྲེང་བའི་དཔེ། །
ཉིན་བྱེད་སྣང་བས་པདྨོའི་ཚོགས་ལ་བཞིན། ། །
དེས་ཀྱང་བུང་བ་དགའ་བའི་དཔལ་སྟེར་བཞིན། །
རྐང་དྲུག་དབྱངས་ཀྱི་སྐྱེད་མོའི་ཚལ་ལ་བཞིན། ། །
མགོན་ཁྱོད་འགྲོ་བའི་གཙུག་ན་ལྷམ་མེར་མཛེས། །
༧ ངག་དོན་གྱི་དཔེ་ལ་གཉིས་ལས། དང་བོ་བཞིན་སྒྲ་གཅིག་པ་ནི།
མཚར་སྡུག་ན་ཆུང་སྒེག་མོའི་བཞིན་དཔལ་གྱི། །
མཐོན་མཐིང་ཟུར་མིག་རྣམ་པར་གཡོ་བ་འདི། །
འདབ་བརྒྱའི་པད་དཀར་འཛུམ་པའི་ཟིལ་མངར་ལ། །
བྷ་མ་ར་ཡིས་འཕུར་ལྡིང་བཞིན་དུ་མཛེས། །
༧ གཉིས་པ་བཞིན་སྒྲ་དུ་མ་ཅན་ནི།
ལི་ཁྲིའི་ལྷུན་པོ་ཇི་བཞིན་མཚན་དཔེའི་སྐུ། །
ཉིན་བྱེད་འབུམ་གྱིས་འཁྱུད་བཞིན་གཟི་བྱིན་ཅན། །
དབང་བོའི་གཞུ་བཞིན་དར་གོས་ཀྱིས་མཛེས་པ། །
བརྟན་པའི་འཁོར་ལོས་འགྲོ་ལ་ཤིས་པ་སྟེར། །
༧ ཟླ་བོ་དངོས་པོའི་དཔེ།
ཇོ་ནང་བསྟན་བའི་རྩ་ལག་མང་ན་ཡང་། །
ཐུབ་བསྟན་དགེ་ལེགས་རྒྱ་མཚོར་འགྲན་ནུས་སུ། །
མཁའ་ལ་རང་འོད་སྤྲོ་བ་མང་ན་ཡང་། །
རྟ་ལྗང་དབང་བོ་འདྲ་བ་འགའ་ཡང་མེད། །
59



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༧ མཚུངས་སྦྱོར་གྱི་དཔེ།
སྤྱོད་འཆང་དབང་བོས་འཕགས་པའི་ཡུལ་ལྗོངས་དང༌། །
འཇམ་མགོན་བླ་མས་ལྗོངས་འདིར་ཐུབ་བསྟན་སྤེལ། །
དེས་ནི་ཐེག་གསུམ་འཕགས་པའི་ཚོགས་རྣམས་དང༌། །
ཁྱོད་ཀྱིས་ལྗོངས་འདིའི་སྐྱེ་འགྲོའི་རེ་བ་བསྐང་། །
༧ རྒྱུའི་དཔེ་ནི།
ཡིད་འཕྲོག་ལང་ཚོ་འཛུམ་པས་རི་བོང་ཅན། །
རེག་འཇམ་བསིལ་བས་ཙན་དན་འཁྲི་ཤིང་དང་། །
ཡིད་ཀྱི་བརྟན་པ་འཕྲོག་པས་པད་དཀར་དང༌། །
མཚུངས་པའི་མཛའ་གཅུགས་གཞོན་ནུ་གྲོགས་ཀྱི་མཆོག །
ཅེས་པ་འདིའང་དཔལ་ལྡན་མིང་གིས་བྲིས་པ་དགེ
༄༅། །ཤར་འགྲོའི་མཐོང་སྣང་ཞེས་
བྱ་བ་བཞུགས་སོ། །
ཡ་རབས་དམ་པའི་འདབ་མ་རྣམ་པར་བཀྲ །
ལྷག་བསམ་དག་པའི་གེ་སར་ཆེས་ཆེར་བཀྲ །
སྤྱི་སེམས་ཆེ་ལ་ཡིད་མཛངས་དྲི་བསུང་ལྡང་། །
ཕུལ་བྱུང་དྲི་ཞིམ་མེ་ཏོག་སྙིང་གི་དཔྱིད། །
5)



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
གླང་ཆེན་སྣ་ཡི་འདབས་ཀྱི་གྲོང་དཀྱིལ་དུ། ། །
སྐྱེ་ཁྱིམ་མེ་ཏོག་བཀྲ་བའི་ལྡིང་ཁང་ནས། །
མྱུར་མགྱོགས་རླུང་ལ་འགྲོན་པའི་རྟ་མཆོག་ལ། །
ཆིབས་ཏེ་གྲོང་ཁྱིམ་དུ་མ་བརྒལ་བའི་ཚེ། །
ཀྱག་ཀྱོག་བགྲོད་ལམ་རིང་མོའི་གཡས་གཡོན་དུ། །
སྤང་ཐང་རྣམ་པར་བཞད་པའི་ཕང་བ་རུ། །
མེ་ཏོག་ཚོམ་བུ་བཀྲ་བའི་སྒར་གྲོང་གི །
རྣམ་པ་འདི་དག་བྱེད་པོས་སྐྲུན་སྙམ་དོགས། །
ལྷུང་ལྷུང་སྒྲ་ཡིས་རྒྱུད་མང་འགྲན་བཞིན་དུ། །
ཉལ་འགྲོ་དལ་གྱིས་འབབ་པའི་འགྲམ་ངོགས་ན། །
གཡུ་ལྗོན་གསར་བའི་རྩེ་དགའ་ངོམ་པའི་གསེབ། །
ཁུ་བྱུག་མགྲིན་པའི་གླུ་དབྱངས་རྣ་བར་སྙན། །
ཀུ་ཤུ་ལྟར་དམར་འགྲམ་པའི་མཁུར་ཚོས་ཀྱིས། །
འདོད་ལྡན་ཀུན་དགའ་གསར་བ་སྦྱིན་པའི་གཉེན། །
ལུས་ཕྲས་འཇོ་སྒེག་ངོམ་བཞིན་མགྲིན་གླུ་ཡིས། །
གཞོན་ནུའི་ཡིད་ལ་ཕུན་ཚོགས་འདོད་པ་འཇོ། །
དར་བབས་གཞོན་ནུ་ཕོ་མོའི་འཛུམ་དཀར་གྱིས། །
ཟླ་ཚེས་གསར་བའི་སོ་འཕྲེང་ངོམ་བཞིན་དུ། །
ཕྲུ་སློག་སོ་ནམ་ལས་ལ་ཞུགས་པ་ཡིས། །
སྟོན་གྱི་དུས་སྟོན་འགུགས་པའི་ཐབས་ལ་བརྩོན། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
བཀྲ་ཤིས་ཐང་གི་ལོ་འདབ་རྒྱས་པའི་ལྟོར། །
སློབ་མའི་ཁྱུ་ཚོགས་འདུས་པའི་ར་བ་རུ། །
ཆས་གོས་ཡ་མ་ཟུང་གི་གྲྭ་བཙུན་འགས། །
མཆོང་ལྡིང་ལྷང་ལིའི་རྩེ་འཇོ་རོལ་བ་མཐོང་། །
དེ་ཚེ་སྐྱོ་བ་མ་ནོན་ཚིག་འགའ་ཞིག །
ངག་ནས་དབང་མེད་ཁེར་ལབ་ཤུགས་ཀྱིས་ཐལ། །
ཀྱེ་མ་ཧ་ཅང་སྙིགས་མའི་རང་རྟགས་སུ། །
གྲྭ་བཙུན་ཁྱིམ་པའི་ཆས་སུ་ཞུགས་པ་མཐོང་། །
ཐོས་བསམ་ཟན་རིལ་ཙམ་གྱི་རྩིས་སུ་མེད། །
གོང་མའི་ཕྱག་བཞེས་མ་ཉམས་ཡན་ལག་དྲུག །
རིན་ཆེན་རིན་ཐང་མེད་འདིའང་འདམ་ནང་དུ། །
ཅི་དགར་འཕང་བའི་ངང་ཚུལ་འདི་ལ་ལྟོས། །
སྟོད་གོས་རྒྱུ་དང་སྨད་གོས་བཙུན་པའི་ཆོས། །
དེ་ལས་ལྡོག་དང་དེ་གཞན་སྣ་ཚོགས་པ། །
ད་དུང་དཔའ་བའི་རྒྱུན་དུ་རློམ་པ་རྣམས། །
ཅུང་ཟད་བག་ཡོད་བྱས་ན་མི་ལེགས་སམ། །
ལུང་དང་རིགས་པའི་གད་རྒྱངས་མཐོ་བའི་སྐབས། །
བག་འཁུམ་བྱིས་པ་སྡར་མའི་ངང་ཚུལ་འཛིན། །
འབྲེལ་མེད་གཏམ་གྱི་ཅ་ཅོ་སྒྲོག་པའི་ཚེ། །
ཁ་ལག་བྲེལ་བས་ཁ་སྐད་མགོ་འཕང་མཐོ། །



པོད་བརྒྱུད་པ།
ཁ་
ཇོ་ནང་ཨེ་ཝཾ་ ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
དེ་འདྲ་ཡིད་ལ་ཝལ་ཝལ་ཤར་བ་འདི། །
དམིགས་ཀྱིས་གཅིག་ལ་སྡང་བ་མ་ལགས་ཏེ། །
བསྟན་སྲིད་དག་ལ་ཤ་ཞེན་ཆེ་བས་ལན། །
དེ་ཕྱིར་ཐུགས་ཁྲེལ་མི་གནང་སྙིང་ནས་ཞུ། །
དེ་ལྟའི་རྟོག་པའི་རླབས་འཕྲེང་གཡོ་བཞིན་དུ། །
འགྲུལ་ལམ་རིང་བོའི་ལྟོ་བར་བགྲོད་པའི་མཐར། །
གསེར་གྱི་རྒྱ་ཕུབ་ཉི་འོད་ལམ་ལམ་དུ། །
འཚེར་བའི་ཆོས་སྡེ་ཆེ་དེ་མཐོང་བའི་མོད། །
མ་དང་མཁའ་འགྲོས་ལུང་གིས་བསྔགས་པ་ཡི། །
བསམ་འགྲུབ་གླིང་ཞེས་གྲགས་པའི་སྙན་པ་དེ། །
གཟུར་གནས་མཁས་པའི་རྣ་བར་རིང་ནས་འཕུར། །
ལུང་རིགས་མགྲིན་པའི་རྔ་དབྱངས་སྒྲོག་པ་དང་། །
ཐལ་སྐད་དྲུག་འགྱུར་འཇོལ་མོའི་དབྱངས་སྙན་གཉིས། །
ཕན་ཚུན་འགྲན་པ་བཞིན་དུ་འཕེལ་བའི་གནས། །
ལྷ་གཅིག་དཱི་པཾ་ཀ་ར་སླར་བྱོན་པ། །
རྗེ་བཙུན་གུ་ཎའི་ཞབས་ཀྱི་གདན་ས་ལགས། །
དཀྱིལ་འཁོར་རྒྱ་མཚོའི་ཐིག་ལ་བྱང་ཆུབ་པའི། །
བཟོ་བོ་མཁས་པའི་རྩལ་ལས་ཐོན་པ་ཡི། །
རྟེན་དང་བརྟེན་པའི་དཀྱིལ་འཁོར་འདི་མཐོང་ཚེ། །
བི་ཤྭ་ཀརྨས་བཟོས་སམ་འཕྱང་མོ་ཉུག །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ངུར་སྨྲིག་གོས་བཟང་ཟླུམ་པོར་བགོ་བ་ཡི། །
ཕྱག་ཏུ་པོ་ཏི་སྣ་རིང་བསྣམས་བཞིན་དུ། །
དཔེ་ཁྲིད་བརྒྱུད་མར་འགྲོ་བའི་གྲྭ་བཙུན་རྣམས། །
མཐོང་ཚེ་རུས་པའི་གཏིང་ནས་དགའ་ཞེན་སྐྱེས། །
དེ་ལྟར་མོད་ཀྱང་འགའ་རེས་སྔོན་དུས་ཀྱི། །
དྲུག་སྡེའི་རྣམ་ཐར་སྐྱོང་བའི་ངང་ཚུལ་གྱིས། །
ཁྱིམ་སུན་འབྱིན་པའི་རྣམ་པ་བཟློ་བ་འདི། །
ཀྱེ་ཧོ་སྙིགས་མའི་རང་རྟགས་ངོམ་པ་འདྲ། །
གཡུ་ཡི་རྡུལ་མང་བརྩེགས་འདྲའི་རི་བོ་ཡི། །
ཕྲག་པར་དར་དཀར་སྲིད་དུ་བསྐྱངས་བཞིན་པའི། །
ལམ་ཆེན་དཀྱུས་སུ་དལ་གྱིས་སོང་བ་ན། །
གང་དེའི་གཡས་གཡོན་ནོར་འཛིན་འགྲམ་པ་རུ། །
ནོར་ལུག་ཕན་ཚུན་བང་རྩལ་འགྲན་པ་བཞིན། །
རྒྱུ་བའི་ངང་ཚུལ་འདི་ཡི་རྩེ་དགའ་ཡིས།
གངས་ལྗོངས་མཐོ་སྒང་འདི་ཡི་ཁྱད་ཆོས་གསལ། །
སྟག་ཤར་གཞོན་ནུས་རླུང་ཤུགས་མྱུར་འགྱོགས་ཀྱི། །
རྟ་མཆོག་ཆིབས་ཏེ་དགའ་བའི་སྙན་གླུ་ཡིས། །
ལུས་ཕྲ་སྟོང་གི་རྩེ་དགའ་འགུགས་པ་དང་། །
ལྷན་ཅིག་སྔོན་མེད་བདེ་བས་མྱོས་པ་བཞིན། །
སྨིན་ལེགས་གཞོན་ནུ་མ་ཡི་དཀྱུས་རིང་གི །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཟུར་མིག་འཕེན་བཞིན་འབྲི་མཛོ་དགོ་དགོ་ཡི། །
བཞོ་གླུ་ལེན་བཞིན་དགའ་བའི་འབོད་སྒྲ་ཡིས། །
འཇིག་རྟེན་སྒྲ་ཀུན་དུས་གཅིག་འགོག་པར་རྩོམ། །
མེ་ཏོག་རྣམ་པར་བཀྲ་བའི་ལྡིང་ཁང་དང་། །
ཡན་ལག་བརྒྱད་ལྡན་ཆུ་མཚོའི་འཛུམ་དཀར་རྒོད། །
ཉེའུ་ཆུང་རྣམ་པར་རྩེ་བའི་དགའ་སྟོན་སོགས། །
ཨེ་མ་ཚངས་པས་བསམ་བཞིན་བྱས་སམ་སྙམ། །
ལས་སྨོན་ཉིན་བྱེད་འོད་རྣོན་ཚ་དྲགས་པས། །
ཟླ་གཞོན་དུམ་བུར་བཀས་པའི་ཆ་ཤས་རྣམས། །
ས་ལ་འཕོས་འདྲའི་རུ་ཁྱིམ་བགྲང་ཡས་པ། །
མིག་གི་དཔྱིད་དུ་དགའ་སྟོན་བླ་ན་མེད། །
དེ་དབུས་སྦྲ་གུར་མེ་ཏོག་ཚོམ་བུ་བཞིན། །
རྣམ་པར་བཀྲ་བའི་ཀུན་དགའི་དུས་སྟོན་སྐབས། །
ཡིག་དྲུག་གླུ་རུ་ལེན་པའི་རྒན་གཞོན་གྱིས། །
ཐར་བའི་མགྲོན་པོ་ལག་རྩེར་འབོད་པ་འདྲ། །
ཡབ་མེས་སྲོལ་བཟང་ཀུན་བཟང་སྤྱོད་པའི་ལོ་འདབ་ཕང་ཕུང་གཡོ། །
མཆོག་གསུམ་ཐོད་དུ་བཀུར་བའི་སྦྲང་རྩིའི་ཟིལ་མངར་ཅི་ཡང་ཆགས། །
ཕུན་ཚོགས་འདོད་དགུའི་དགའ་སྟོན་འབྲས་བུ་གཡུར་དུ་ཟ་བའི་དཔལ། །
ཨེ་མ་འདི་འདྲ་བཟོ་བོ་མཁས་པའི་ཡིད་ལས་བཏོན་པ་བཞིན། །



ཀུན་དགའ་དཔའལྡན་རྒྱུ་མཚོའི་གསུང་འབུམ།
དེ་ལྟར་ན་ཡང་སྟག་ཤར་འགས། །
མཚོན་གྱི་རྒྱུན་གྱི་དྭངས་མ་རུ། །
བཟུང་བཞིན་ཕོ་རྒོད་རློམ་ན་འང་། །
བྱི་ལ་སྟག་དུ་རྫུས་པ་བཞིན། །
གངས་ཅན་མི་ཡི་ཐ་མ་རུ། །
བསམ་བཞིན་རིན་གྱིས་ཉོས་དང་མཚུངས། །
སྤྲེལ་སྲིན་རིགས་ལ་ནང་དམེ་དང་། །
འཇག་སྐྱ་སྲོག་ལ་བརྗེ་བ་དང་། །
ཚོད་མེད་ལང་ཤོར་བྱེད་པ་རྣམས། །
རེ་ཞིག་རྒྱལ་ཡང་མཐའ་མ་རུ། །
གངས་ཅན་བོད་མིའི་གདོན་འདྲེར་འགྱུར། །
དེ་ལྟར་རང་གི་མཐོང་ཐོས་རྣམས། །
ངག་རིག་སྒྱུ་འཕྲུལ་ལ་དྲངས་ཏེ། །
མ་གསང་དྲང་བོར་སྨོས་པ་ཡིས། །
ཕོག་ཐུག་བྱུང་ན་བཟོད་པར་ཞུ། །
ཚངས་སྲས་རོལ་བའི་འོ་མཚོའི་སྟངས་ཀ་ལས། །
ལེགས་བཤད་ནོར་བུའི་གྲུ་ཆར་འཇོ་བས་ན། །
བློ་ལྡན་དེད་དཔོན་ཡིད་ལ་ཟད་མེད་པའི། །
དགའ་བ་འདི་ཙམ་སྟེར་བ་འདི་ཅི་ཞིག །
ཅེས་པ་འདིའང་ཀུན་དགའ་དཔལ་ལྡན་གྱིས་བྲིས་པ་དགེ་
66



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ངག་གི་རོལ་མོ།
པོད་བརྒྱུད་པ།
༄༅། །གང་དྲན་སྨྱོན་པའི་ཟློས་གར་བཞུགས།
བླ་མ་འཇམ་པའི་དབྱངས་ལ་ཕྱག་འཚལ་ལོ། །
སྣ་ལྡན་མཐའ་ཞུགས་གསལ་བྱེད་མདས་མཛེས་པའི། །
ཞལ་བཅུད་ཉིན་མོར་བྱེད་པའི་རྩེ་དགའ་ཡིས། །
རབ་འབྱམས་གཞུང་གི་དཀའ་གནད་འདབ་བརྒྱའི་སྦུབས། །
རྣམ་པར་བཀྲོལ་འདི་བྱེད་པོས་བྱས་སམ་སྙམ། །
རྒྱ་ཆེན་ཤེས་བྱའི་གནད་རྣམས་མ་ལུས་པ། །
ཇི་བཞིན་གཟིགས་པའི་འདྲེན་མཆོག་དམ་པའི་ཞབས། །
གང་གི་བློ་གྲོས་འདི་ནི་དབྱིག་འཛིན་མར། །
ཁོ་ནའི་རྗེས་འགྲོ་དཔེ་གཞན་དམིགས་སུ་མེད། །
རྗེ་བཙུན་བླ་མ་སུ་དྷཱིའི་ཞབས་སྐྱེས་རྡུལ། །
བསམ་འཕེལ་དབང་རྒྱལ་མ་ཡིན་མཛེས་རྒྱུན་མིན། །
དེ་ལྟར་ན་ཡང་དྲེགས་ལྡན་ལྷ་མི་ཡི། །
གཙུག་གི་རྒྱུན་དུ་ལེན་ལ་འགྲན་འདི་མཚར། །
བགྲང་ཡས་བསྐལ་བར་ཤིན་ཏུ་རྙེད་དཀའ་བའི། །
འཁྲུལ་བྲལ་རབ་འབྱམས་གཞུང་གི་གནད་གསེང་ལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ངེས་པ་ཇི་བཞིན་འདྲོངས་ཕྱིར་དྲིན་ཅན་རྗེ། །
བསམ་དང་སྦྱོར་བས་ཚུལ་བཞིན་བསྟེན་ཅིག་ཨང་། །
སྟོན་པས་ལུས་ཅན་འགྲོ་ལ་བརྩེར་དགོངས་ནས། །
ཡོན་ཏན་ཀུན་གྱི་གཞི་རྟེན་ཚུལ་ཁྲིམས་ཞེས། །
གདམས་པའི་དབྱངས་སྙན་སྙིང་ལ་གཟན་པ་དག །
ལས་ངན་བག་ཆགས་བརྟས་པ་བཅོས་སུ་མེད། །
མི་འོས་པའི་དོན་གཞན།
མ་སྨད་ཚངས་སྤྱོད་དཔལ་གྱི་བསླབ་ཁྲིམས་མཆོག །
གཅེས་པར་བཟུང་བས་སིམ་པའི་ཚོར་བ་འཕེལ། །
ག་བུར་ཐིགས་འཕྲེང་འཛག་པའི་བསིལ་ཟེར་དང་། །
མཚུངས་པའི་བྱེད་ལས་དེ་འདྲ་རིགས་མིན་ནམ། །
འོས་པའི་དོན་གཞན་བཀོད་པ།
རབ་འབྱམས་གཞུང་ལ་མཁས་རྣམས་ད་དུང་ཡང་། །
བཤེས་གཉེན་བསྟེན་ཏེ་ཐོས་པ་བཙལ་འདི་མཚར། །
དེ་ལྟར་ན་ཡང་འདོད་ལྡན་བདོག་པའི་དངོས། །
ཅི་ཙམ་འབྱོར་ཡང་ཚིམ་པ་མེད་ལ་གཟིགས། །
དོན་གཞན་འགོག་པ།
དམ་པའི་ཞབས་རྡུལ་གཙུག་གིས་མ་མཆོད་ཀྱང་། །
རབ་འབྱམས་གཞུང་ལ་ཐོས་པའང་མ་བྱས་ཤིང་། །



པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཐ་ན་ཕྲེང་རྡོག་བགྲང་བའི་ཉམས་ལེན་ཀྱང་། །
མ་གྲུབ་རྒ་བས་ནོན་པའི་ཚུལ་འདི་གཟིགས། །
སྙིང་རྗེའི་འགོག་པ།
བསླབ་ཡུལ་ཤེས་བྱའི་རྣམ་གྲངས་མང་ན་ཡང་། །
དབུ་ཚད་གཞུང་ལ་བསླབ་འདི་འགྲན་ཟླས་དབེན། །
རང་འོད་འབྱིན་པའི་སྣང་བྱེད་མང་གྱུར་ཀྱང་། ། །
ཉིན་བྱེད་འོད་སྟོང་འབར་བ་དོ་ཟླ་མེད། ། །
ཟླ་བོ་དངོས་པོའི་དཔེ།
ཞི་དུལ་སྤྱོད་པའི་གཞན་ཡིད་འགུགས་པ་ནི། །
རྒྱལ་སྲས་ཉེ་བ་འཁོར་ལས་བླངས་པ་ལྟར། །
རྨད་བྱུང་ལུང་དང་རིགས་པའི་རྩོད་ངག་ཀྱང་། །
ཕྱོགས་གླང་མགུལ་ལས་བླངས་ལྟར་གྱིས་ཤིག་ཨང་། །
རྣམ་འགྱུར་གྱི་དཔེ་
པདྨོའི་གཉེན་ལས་བསིལ་བའི་ཟེར་འཕྲེང་དང་། །
རི་བོང་ཅན་ལས་ཚ་ཟེར་མི་འབྱུང་བཞིན། །
ཚངས་སྤྱོད་ཚུལ་ཁྲིམས་དཔལ་གྱི་རྗེས་འབྲས་ལས། །
རང་གཞན་འཕུང་ལ་སྦྱར་བ་སྲིད་མ་ཡིན། །
སྲིད་མིན་དཔེ།
རྩེ་དགས་ཡོངས་བྲེལ་སྲིད་འབྱོར་རྟག་པར་འཁྲུལ། །
བལྟ་བས་མི་ངོམས་ལྷ་བུ་གཞོན་ནུ་རྣམས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ། །
ཐོས་པས་མི་ངོམས་ཚུལ་ལྡན་གྲྭ་བཙུན་ལ། །
འགྲན་བཟོད་ཏིལ་འབྲུའི་ཆ་ཡང་ཡོད་དམ་དཔྱོད། །
དགག་པའི་དཔེ།
འཕྲལ་ཡུན་ལེགས་ཚོགས་འབྱུང་བའི་དཔལ་ལྡན་ནམ། །
འོན་ཏེ་རྒུད་པའི་སྐྱོན་ཏུ་གྱུར་ཀྱང་རུང་། །
མང་ཐོས་དཔག་བསམ་ལྗོན་པའི་རྗེས་འགྲོ་ཞེས། །
བརྗོད་འདོད་ཡིད་ལ་བཅགས་པ་བཟློག་མ་ནུས། །
བརྗོད་འདོད་ཀྱི་དཔེ།
དལ་རྟེན་འཁྲི་ཤིང་རྒུད་པའི་རང་བཞིན་དུ། །
མཚོན་སླད་སྦྲང་རྩིའི་རྒྱལ་མཚན་སྙེམས་མི་དགོས། །
སྣང་བྱེད་ཉི་གཞོན་གསར་བའི་རང་བཞིན་ལའང་། །
འཇིག་པའི་ངང་ཚུལ་མཐོང་ཕྱིར་ཞིབ་དཔྱད་མཛོད། །
རབ་བཏགས་ཀྱི་དཔེ།
གྲྭ་བཙུན་ཕལ་ཆེར་བཀའ་པོད་གཞུང་ལུགས་ལ། ། །
སྦྱོང་བའི་བརྩོན་པ་གནད་དུ་མི་བསྣུན་ན། །
ཕྱིས་འབྱུང་སྨྲ་མཁས་བློ་ལྡན་གཞོན་ནུ་རྣམས། །
ཁྱོད་ཞལ་མཐོང་བའི་གོ་སྐབས་ཡོད་མ་ཡིན། །
མ་འོངས་འགོག་རྒྱན།
ཀུན་གསལ་མཁའ་ལ་ཟླ་འོད་ཐིགས་འཕྲེང་གཡོ། །
ལུས་ཕྲ་སྒེག་མོའི་ལང་ཚོ་ངོམ་བྱེད་ཀྱང་། །



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
ཚངས་སྤྱོད་བཅས་པའི་མཚམས་ལས་མི་འདའ་བའི། །
སྔོན་བྱོན་དམ་པའི་རྗེས་ལ་སློབས་ཤིག་ཨང་། །
འབྲས་བུ་འགོག་པ།
དམ་ཆོས་བདུད་རྩིས་འབྲེལ་བའི་གཞོན་ནུ་རྣམས། །
དགྱེས་ཕྱིར་ཅི་བདེར་བཞུགས་ཞེས་གླེང་བརྩམས་ཀྱང་། །
ལས་འབྲས་བསླུ་བ་མེད་པའི་ཚུལ་མཐོང་ནས། །
ཆོས་ཕྱིར་དཀའ་སྤྱད་སྐུལ་ཚིག་ལན་འགའ་ཐལ། །
འབད་པས་འགོག་རྒྱུན།
གཞན་ཡིད་འགུགས་པའི་ལང་ཚོ་ཡོངས་སུ་དམན། །
མ་སྨད་རྒྱུན་གྱི་དོ་ཤལ་མི་ལྡན་ཡང་། །
ཐོས་པའི་ནོར་གྱིས་ཕྱུག་པའི་དམ་པ་རྣམས། །
དྲེགས་ལྡན་ལྷ་མི་ཟིལ་གྱིས་གནོན་ལ་ལྟོས། །
རྒྱུའི་ཁྱད་པར་གྱི་རྒྱན།
བློ་ལྡན་ཐར་བར་ཁྲིད་བྱེད་འཆད་པའི་དཔལ། །
རྒོལ་ངན་ཀླད་པ་འགེམས་བྱེད་རྩོད་པའི་ངག །
གཟུར་གནས་ཡིད་དབང་འགུགས་བྱེད་རྩོམ་པ་གསུམ། །
ལྷན་ཅིག་འགྲན་བཞིན་འཕེལ་ན་དོན་དང་ལྡན། །
བྱ་བ་ལྷན་ཅིག་བརྗོད་པའི་རྒྱན།
ལུང་རིགས་གདོང་ལྔ་ཁྲོས་པའི་ང་རོ་ཡིས། །
ཕས་རྒོལ་གཉིས་འཐུང་སྙིང་བུམ་འགས་མཛད་པ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱལ་བའི་ལུང་ཟིན་དོལ་པོ་སངས་རྒྱས་ཀྱིས། །
བྱང་ཆུབ་བར་དུ་འབྲལ་མེད་ཁྱོད་ལ་སྲུངས། །
ཤིས་བརྗོད་ཀྱི་རྒྱུན།
བློ་ལྡན་གཞོན་ནུའི་ལུང་རིགས་རྩོད་ངག་ལ། །
འབྲུག་སྟོང་ལྡིར་བས་འགྲན་ཡང་མ་ནུས་ཚེ། །
སྐྱེངས་པས་ཆུ་འཛིན་ཕག་ཏུ་ཡིབ་པ་ཡི། །
དེ་འདྲའི་ངང་ཚུལ་མཐོང་ཚེ་སྨོན་པའི་ཡུལ། །
དྷརྨ་དབྱངས་ཀྱི་རྩེ་མོས་མཚན་པ་ཡི། །
མཚེ་མའི་འོད་དཀར་དབུས་གནས་སྔོན་རྗེས་སུ། །
བསེ་རི འི་ཐེག་པ་རི་ཡི་ཆུ་གཏེར་གྱིས། །
རྣམ་པར་མཛེས་གང་མི་མཐུན་དངུལ་ཆུའི་ཐིགས། །
སོར་མོས་བསྣུར་བ་བཞིན་དུ་ཞིག་བྱེད་པ། །
ཚངས་སྤྱོད་གཞི་ལ་ཐོས་བསམ་གནད་བསྣུན་ན། །
མ་སྨད་རྟེན་བཟང་ཤར་རིའི་ཕྲག་པ་རུ། །
བློ་གྲོས་ཟླ་གཞོན་གསར་བས་འཁྱུད་པར་ངེས། །
མཁས་པ་དགྱེས་པའི་སྡེབ་སྦྱོར་མ་མཆིས་ཤིང་། །
མངོན་བརྗོད་གསར་རྙིང་བརྡ་ཡིས་མ་བཅིང་བ། །



པོད་བརྒྱུད་པ། །
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
གྲོང་ཚིག་གོ་སླའི་ངག་གི་བསླབ་བྱའི་ཚུལ། །
བཤད་པ་འདིས་ཀྱང་དོན་དང་ལྡན་གྱུར་ཅིག །
བཤད་ཚུལ་འདི་ལ་གོ་རིམ་མ་བྱས་པ། །
གང་དྲན་ཤར་མར་ཚུལ་དུ་བྲིས་པ་ལས། །
མཁས་རྣམས་འདི་ལ་ཡིད་རྟོན་མེད་ན་ཡང་། །
ལེགས་ཆ་མཆིས་ཚེ་སྙིང་གི་དཔྱིད་དུ་མཛོད། །
ཆོས་ཀྱི་བདུད་རྩིས་འབྲེལ་བའི་སློབ་བུའི་མཆོག །
གང་ཉིད་ཡ་རབས་དམ་པའི་སྤྱོད་ཚུལ་ལ། །
གནས་པ་འདི་ལ་སྙིང་ནས་སྤྲོ་དགའི་ངང་། །
ཚངས་སྲས་རོལ་བའི་འོ་མཚོ་ཞེས་བྱས་གདམས། །
ཞེས་སློབ་བུ་ཆོས་གཅེས་ཀྱིས་སྙན་ངག་དཔེ་བརྗོད་བཞག་སྟེ་རིག་གནས་ལ་ཅུང་ཟད་སློབ་པའི་དགའ་སྟོན་
དུ་བྲིས་ཏེ་ཕུལ།
༄༅། །སྙན་ཚིག་ཚན་འགའ་བཞུགས།
དབང་སྔོན་བཞུས་པའི་ཁུ་བས་བརྒྱན་པ་ཡི། །
རྐང་འཐུང་ལྗོན་པ་རྒྱས་པའི་དགའ་ཚལ་དུ། །
དཀར་དམར་མེ་ཏོག་རྒོད་པའི་ནེའུ་གསིང་ལ། །
ལུང་རིགས་དབྱངས་སུ་གྱེར་བའི་སྡེ་འདི་སྐྱིད། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ན་ཀྲའི་གྲོང་ཁྱེར་ཆེ་ལས་ཕེབས་མ་ཐག །
རི་དྭགས་མིག་མཛེས་དགའ་མར་བཟུང་གྱུར་པའི། །
གཞན་གྱིས་འཁྱུད་དོགས་རེས་ཡིབ་རེས་མངོན་ཏེ། །
ཆུ་ལྷའི་ཕང་བར་འབྲོས་བཞིན་སྐྲག་པ་བཞིན། །
ཨེ་མ་མཚོ་ལས་སྐྱེས་པའི། །
མཚོ་བཅུད་བདུད་རྩིས་མྱོས་པ། །
མཚོ་སྐྱེས་སྡུག་གུ་བཞིན་དུ། །
མཚོ་རོལ་དང་བཅས་དགའ་བ། །
སྟོབས་ཟུང་འཇིགས་མེད་མཐའ་ཡི་ལྟེ་བ་རུ། །
དྲུག་གི་དབུ་ལ་འཁྱུད་པའི་ཟླ་བས་མཛེས། །
གང་ཞིག་དགའ་བའི་གཉེན་དུ་གྱུར་པ་དེས། །
གང་གི་ཡིད་ལ་ཟད་མེད་དགའ་བ་འཇོ། །
འབྱུང་བའི་མིག་ལ་དབྱངས་ཀྱི་རྩེ་མོས་མཚན། །
རིག་བྱེད་ཚ་བས་མདུན་སྐྱོར་རི་བོའི་མཐར། །
དབྱངས་ཀྱི་ཆུ་བོས་བརྒྱན་ཞིང་སྲིད་པ་ཡི། །
ཡོན་ཏན་རྗེས་སུ་འབྲངས་བས་མཛེས་པར་བྱེད། །



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཐུབ་པ་རིག་བྱེད་གཙུག་ཏུ་བཀུར་བ་ཡི། །
མཚེ་མའི་བདུད་ཀྱི་དབུ་སྐྱེས་གཟི་འབར་ཞིང་། །
འཇིག་རྟེན་མཐའ་རྟེན་ཟླ་བའི་ཆུ་བོ་ལ། །
བསེ་རུ་རྩེ་མོས་མཚན་ཞིང་ཐུབ་མིག་གསལ། །
ས་འཛིན་རྒྱ་མཚོའི་ཞྭ་ཡིས་རབ་བརྗིད་ཅིང་། །
སྡེ་བཞིའི་རྩེ་མོ་འདོགས་ཀྱི་རོ་ཡིས་མཛེས། །
དབྱངས་ཀྱི་བདུད་དང་ཟླ་བའི་མཐས་ཀྱང་སྐྱོར། །
རིན་ཆེན་ཆུ་གཏེར་གྱིས་ཀྱང་མཐའ་རུ་རྟེན། །
ཞེས་རང་གི་སློབ་བུ་དམ་པ་ཞིག་ལ་ཕྲནི་དཔལ་ལྡན་གྱིས་ཕུལ་བ་དགེ་
༧ བིཌཱུར་རྡུལ་མང་བརྩེགས་པའི་ལྷུན་པོའི་མགུར། །
ནེ་གསིང་ལང་ཚོ་འཛུམ་པའི་ཕང་བ་རུ། །
སྐར་ཚོགས་ཆོས་སྡེའི་གཟུགས་ཀྱིས་བབ་འདྲ་བ། །
ངེས་དོན་བསམ་འགྲུབ་གླིང་ཞེས་གྲགས་སྙན་ལྡིར། །
མཚམས་སྤྲིན་ཁོང་ནས་བཞད་པའི་ཉི་ཟླ་ཟུང་། །
སྐར་ཚོགས་འཕྲེང་བའི་དབུས་སུ་བགྲོད་པ་དང་། །
སྙན་འགྱུར་ངག་རིག་འདོད་དགུ་འཇོ་གྱུར་ན། །
མཆོག་གི་སྤྲུལ་སྐུ་ཟུང་གི་དཔེ་ཟླར་འོས། །
15



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བི་ཤྭ་ཀརྨའི་སོར་རྩེ་ལས་ཐོན་པའི། །
འདུ་ཁང་རྟེན་དང་བརྟེན་པའི་ངོ་མཚར་ནི། །
དཔལ་ལྡན་ན་ལེན་དང་རིགས་མཐུན་ཏེ། །
དགེ་བཅུའི་མཚན་མ་བཀྲ་བའི་གླིང་འདི་རྨད། །
ཐལ་ངག་སྙན་འགྱུར་སྒྲ་དབྱངས་སྒྲོག་པ་ནི། །
རིགས་སྨྲ་བྱེ་བའི་ངག་ནས་ཐོན་པ་བཞིན། །
ཕུན་ཚོགས་བསླབ་གསུམ་སྒྲུབ་པའི་ངོ་མཚར་ནི། །
མར་མིའི་ཐུགས་ཀྱི་ཟབ་གནད་བླངས་སམ་སྙམ། །
དེ་ལྟར་ན་ཡང་གང་དག་སྒྲོག་གི་དྲར། །
ཡུན་རིང་དུབ་པའི་གཉིས་མེད་སེང་གེ་ཡིས། །
ཀུ་ཅོའི་ངར་སྐད་གཟེངས་སུ་མཐོ་ན་ཡང་། །
ངེས་དོན་མཆེ་སྡེར་དག་པའི་ཚུལ་ལ་ལྟོས། །
ཞེས་པ་འདིའང་ཀུན་དགའ་དཔལ་ལྡན་གྱིས་བྲིས་པ་དགེ་
༧ དབྱངས་ཨ་གཅིག་པུར་ངེས་པའི་རྒྱན།
ཟབ་ཟབ་མཐའ་བྲལ་ཡང་དག་ལམ། །
འཇམ་དབྱངས་བླ་མས་གསལ་མཛད་ལྟར། །
འཆད་པས་སྐལ་བཟང་དགའ་དད་རྒྱས། །



ཇོ་ནང་ཨེ་ཝཾ ཤེས་རིག་དཔེ་ཚོགས།
སྙན་ཚིག་དག་གི་རོལ་མོ།
པོད་བརྒྱུད་པ་
བླ་མ་དམ་པ་ཟླ་དང་བྲལ། །
ཐོབ་རྒྱུས་ལྷ་ལམ་ཡངས་པ་ལ། །
སྐར་ཕྲན་ཕལ་བས་འགྲན་བྲལ་བ། །
སྨྲ་དབང་ཟླ་བ་ཆ་གང་བས། །
གངས་ཅན་དཀར་ཁྱབ་བཏང་བ་མཚར། །
མ་སྨད་ཡ་རབས་དམ་པ་གང་། །
ཡང་དག་ལམ་ནས་མ་འདས་པར། །
ཟབ་གནད་པད་དཀར་རྒྱས་པ་ལ། །
སྤྱན་ཡངས་རྟ་ལྗང་མཛའ་བར་མཛད། །
འཇམ་དཔལ་དབྱངས་དང་དབྱངས་ཅན་ཞལ། །
དགའ་དད་ཕང་བར་རྟག་གསལ་ན། །
ཟབ་གསལ་སྣང་བ་རབ་རྒྱས་ནས། །
འཕགས་པ་གང་དང་མཛའ་བར་མཛད། །
༧ གནས་མཆུ་གཅིག་པུར་ངེས་པའི་རྒྱུན།
པད་མ་བིལ་བ་སྤུངས་པའི་དབུས། །
བུང་བ་འཕུར་དབྱངས་ཕྱི་ཕྱིར་འཕེལ། །
ཕུ་བོ་ཕུག་པ་མྱུར་བར་ཕེབས། །
ཕམ་པ་ཕམ་བྱེད་ཕལ་བའི་དཔྱིད། །
༧ ཡི་གེ་ངེས་པའི་རྒྱུན།
ཆག་ཆག་ཚབ་འཆག་ཆང་ཆགས་ཆད། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཁ་ཁོར་ཁ་ཁ་ཁ་ཁྲུམ་ཁེགས། །
སད་སུད་སམ་སུམ་སབ་སིབ་སུ། །
རང་རོང་རང་རང་ར་རོ་རེད། །
༧ གབ་ཚིག་གི་རྒྱན།
ངུར་སྨྲིག་གོས་ཀྱིས་རབ་མཛེས་གྲྭ་བཙུན་འདིའི། །
གསེར་གྱི་སྒོ་ཡི་རྒྱུན་གྱུར་ག་བུར་དབང་། །
ནོར་འཛིན་གཞི་ལ་འབེབས་པར་བྱེད་པ་འདི། །
མི་འོས་ནན་གྱིས་རྩོན་པར་བྱེད་ལ་ལྟོས། །
འདབ་བརྒྱུར་མངོན་ཕྱོགས་ར་ཡིག་གཉིས་པ་འདི། །
པད་མའི་བཅུད་ཀྱིས་མངོན་པར་མ་གྱུར་པར། །
དེ་སྲིད་མགྲིན་པའི་རྫ་རྔ་འཁྲོལ་བཞིན་དུ། །
རབ་ཡངས་སྐྱེད་ཚལ་རྣམ་པར་འཕྲུལ་ཞིང་འཕྱན། །
ཡུན་དུ་སྤྱད་ན་རང་མཚང་མ་ལུས་པ། །
རང་ཞིར་འགྲོ་ཞིང་གཏམ་སྣ་གང་མང་ཞིག །
རྒྱས་པར་བྱེད་ལ་ཐོས་བསམ་རྩེ་དགའ་ཡང་། །
ངང་གིས་འཕེལ་བྱེད་ཤོ་ལྷང་གཞོན་ནུའི་དཔལ། །
བལྟ་བྱ་འཛིན་པའི་མིང་ཅན་འདིའི། །
རང་ཡུལ་ཡོད་དགུ་ཐམས་ཅད་ལས། །



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙན་ཚིག་ངག་གི་རོལ་མོ།
པོད་བརྒྱུད་པ།
དཔལ་གྱི་མིང་མཐུན་སློང་བ་དག །
རྣམ་པར་མཛེས་ཤིང་གཞན་ཡིད་འགུགས། །
དམ་པ་དག་ནི་མི་སིམ་ལ། །
སྐྱོ་བས་རྒྱབ་ནི་ཕྱོགས་བྱས་ཏེ། །
སྦད་མིན་བཅོས་ལ་དལ་བུ་ཡིས། །
ལྷོད་མེད་མཛའ་བ་རྟག་ཏུ་བསྟེན། །
རྩུབ་བྲལ་ལེགས་པའི་མིང་མཐུན་གཞོན་ནུ་དེ། །
བདེ་ཆེན་འཁོར་ལོའི་རྒྱུན་དུ་བསྟེན་བྱས་ནས། །
གསོད་པའི་སྨན་གྱུར་ཀུན་དགའི་སྣང་བ་ཡི། །
དགའ་སྟོན་དུས་སུ་སྩོལ་ལ་གོར་མ་ཆག །
མེ་དགྲ་སྐྱེས་ཀྱི་གཉེན་གྱི་ནི། །
རིགས་སུ་གྱུར་བ་ཕོབ་པ་ཡི། །
གདོང་བྱུང་བཀའ་ལུང་ཉིན་མིན་མགོན། །
གང་གི་དབུས་རྩེན་བསིལ་སྟེར་དཔྱིད། །
ཅེས་པའང་ཤྲཱི་མིང་ནས་བྲིས།
༧ འགྱོད་པའི་འགོག་རྒྱུན།
རྣམ་དག་ཁྲིམས་ཀྱིས་རང་རྒྱུད་མ་བསྡམ་ཞིང་། ། །
བཀའ་པོད་ལྔས་མཚོན་མདོ་སྔགས་རིག་གནས་ལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཤེས་གཉེན་བསྟེན་ཏེ་སྦྱངས་པའང་མ་བྱས་པས་། །
སྐྲ་དཀར་གཉེར་མས་ཁེབ་ཚེ་འགྱོད་ཀྱང་འཕྱི། །
༧ དགའ་བའི་རྒྱན།
འཆད་རྩོད་རྩོམ་པས་རྒྱལ་བསྟན་བླ་ལྷག་བཀུར། །
དབེན་པ་བསྟེན་ཏེ་ཏིང་འཛིན་གནས་ལ་གཞོལ། །
ཟབ་རྒྱས་ཆོས་ཀྱིས་བློ་གསལ་ཚིམ་པར་མཛད། །
བསྟན་འཛིན་ཆེན་པོར་གྱུར་ཚེ་དགའ་བ་འཕེལ། །
༧ རིགས་རང་བཞིན་བརྗོད་པའི་རྒྱུན། །
ཉོན་ཤེས་སྒྲིབ་པའི་མཚན་མ་གཏན་སྤངས་ཤིང་། ། །
བདེན་གཉིས་ཤེས་བྱའི་ཆོས་རྣམས་མངོན་སུམ་གཟིགས། །
རླབས་ཆེན་མཛད་འཕྲིན་སྩོལ་མེད་ལྷུན་གྱིས་གྲུབ། །
ལྷ་མིའི་འདྲེན་མཆོག་རྒྱལ་བ་རྣམས་ལ་འདུད། །
ཅེས་པའང་ཤི་མིང་ནས་བྲིས།
༧ ཟླ་མེད་ཕུལ་བྱུང་དབྱིག་གི་བློ་གྲོས་མར། །
སླབ་གསུམ་ལུང་རྟོགས་པད་ཚལ་དར་དྲགས་པས། །
འཆད་རྩོད་རྩོམ་གྱི་དྲི་བསུང་སྤྲོ་མཁས་པ། །
བཤེས་གཉེན་བླ་མ་དམ་པས་ཁྱོད་ལ་སྲུངས། །
མི་ཕམ་མགོན་གྱི་ཡུམ་གསུམ་གསལ་བའི་རྒྱུན། །
གསལ་མཛད་འཇམ་དཔལ་དབྱངས་དངོས་འབའ་མདའ་རྗེའི། །
ཕར་ཕྱིན་སྙིང་བཅུད་མཚན་ཉིད་ཐོགས་མེད་དུ། །
8)



པོད་བརྒྱུད་པོ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
བློ་རྒྱུག་ཕུལ་བའི་ཚུལ་འདི་བསྔགས་འོས་ཡུལ། །
སླད་ནས་ཤེས་བརྩོན་གཤོག་ཟུང་བསྐྱོད་བཞིན་དུ། །
གཙུག་ལག་མེ་ཏོག་གསར་བའི་བཅུད་མྱངས་ཏེ། །
མང་ཐོས་ལུས་སྟོབས་རྒྱས་པའི་ཐབས་མཆོག་ཏུ། །
བརྩོན་པ་ཉལ་འགྲོའི་རྒྱུན་བཞིན་བསྟེན་ཅིག་ཨང་། །
༢༠༠༥ ༦ ༨ ལ།
༧ སློབ་བུ་རྣམས་ལ་རྩེ་མཚར་དུ་བྲིས་པའི་ཚན་འགའ་ནི།
པ་ཊུ་ཡིན་ལོག་མཚར་བསྐྱེད་པའི། །
འབྱུང་མིན་མིན་པའི་བཤོས་སུ་ནི། །
སྦད་སྨིན་སྡུག་གུ་བཀྲ་བ་རུ། །
འགྱིང་ན་གཟུར་གནས་དགྱེས་འགྱུར་རམ། །
ཐ་དང་བདུད་ཀྱི་ཚངས་བཞིན་ལ། །
མིག་གིས་མཛེས་པའི་རྡུལ་གྱི་ཕུང་། །
བུང་བ་གསེར་གཟིགས་མང་ན་ཡང་། །
དེ་ཡི་གནས་ལུགས་དམ་པས་གཟིགས། །
གུ་རུ་ཚོགས་ཀྱིས་བྱས་པའི་རྩེ་མོ་ཡི། །
ཚ་བས་སྔོན་བསུས་སྡེ་བཞིའི་ཡོན་ཏན་ལ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དབྱངས་ཀྱི་ལག་པས་བརྒྱན་ཞིང་རིག་བྱེད་མཐའ། །
འཇིག་རྟེན་ཚ་བ་དབྱངས་ཀྱི་ཆུ་བོས་ཁྱེར། །
ཐུབ་མིག་རྗེས་སུ་འབྲང་ཞིང་བདུད་ཀྱི་ཟླ། །
དབྱངས་ཀྱི་རྒྱ་མཚོས་མཛེས་པའི་དགོངས་པ་རུ། །
མ་སོན་རྡོལ་གཏམ་སྨྲ་བའི་གཟུགས་མིག་ལ། །
རྣམ་སྣང་མཛད་ཀྱིས་རྗེས་གདབ་རིགས་པས་མིན། །
འདི་ཉིད་ཁོ་བོས་གཞན་ལ་ཟུར་ཟ་མ་ཡིན་ཡང་ཉམས་མཚར་དུ་དཔལ་ལྡན་གྱིས་བྲིས་པའོ། །
༄༅། །ཐོལ་བྱུང་གི་འཆར་སྒོ།
ཉི་གཞོན་དགུང་ནས་ཤར་ཞིང་ནམ་མཁའ་དྭངས་པའི་སྤྲོ་སྐྱིད་ཀྱི་དུས་
ཚིགས་ཤིག་གི་དཀྱོག་མཚམས་ནས་ངེད་ཅག་དཔོན་སློབ་མཉམ་འཛོམས་
ཀྱི་འགོ་ཚུགས་ཤིང་ལུང་རིགས་ཀྱི་བགྲོ་གླེང་གི་གར་སྟེགས་ནས་འཆད་ཉན་
གྱི་རྩེ་འཇོ་ལ་རོལ་ཏེ་ལོ་ཟླ་མང་བོའི་རྣམ་གཡེང་གི་གྲུ་ཟུར་ལ་གབ་ཏེ་ཡིད་
ཙམ་ལ་མི་ལོ་བཅུ་ཕྲག་ཁ་ཤས་འདས་སོང་། དེ་ལྟར་ནའང་རུས་སྦལ་ལོང་
བའི་མགྲིན་པ་གཉའ་ཤིང་གི་བུ་གར་ཆུད་པའི་དཔེ་བཞིན་སྟབས་ལེགས་ལྟས་
དབང་གིས་འཆད་ཉན་རྣལ་མའི་སྒོ་ནས་རྒྱལ་བསྟན་ལ་བག་ཆགས་ཅུང་ཟད་
རེ་འཇོག་པའི་གོ་སྐབས་བྱུང་བ་ནི་ངོས་ལ་ལྟོས་ན་མི་ཡི་འཇིག་རྟེན་འདི་ལ་
ལང་ཚོའི་དབུ་འཁྱུད་བྲིས་པའི་ཉིང་དགོས་སུ་བཤད་ཀྱང་མི་འོས་པར་མེད་



ཇོ་ནང་ཨེ་ཝཾ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ་
པོད་བརྒྱུད་པ།
པའི་ཚོད་དུ་སྣང་། ཤི་ཡང་ཕྱི་མིག་ལྟ་བའི་མི་ཡི་ཞིང་ཁམས་འདི་ལ་ལྟེ་ཁྲག་
དང་བོ་འཕོས་པ་ནས་བཟུང་མི་ཡི་ཁམ་ཟས་ཡུན་རིང་ཟོས་པའི་རིན་འབབ་
ཏུ་ལ་ལས་རླབས་ཆེ་ཞིང་གཟི་བརྗིད་ལྡན་པའི་བྱས་རྗེས་ངོ་མཚར་བའི་རི་
མོ་སྣ་ཚོགས་ཤིག་འབྲི་བ་འདུག་ནའང་ཆོས་སྲིད་གཉིས་མེད་ཀྱི་འཁོས་ཆུང་
བདག་ལྟ་བུ་ལ་གཞན་ལ་ངོམ་རིན་ཆོག་པ་ཞིག་རི་བོང་རྭའི་སྤུན་ཟླར་གྱུར་
འདུག སྟབས་ལེགས་པ་ཞིག་ལ་གཞོན་ནུའི་སྐབས་ནས་བསྟན་པའི་སྒོར་
ཞུགས་ཏེ་དམན་པའི་ས་བཟུང་། ཧྲིལ་བོའི་གོས་གྱོན། མགོན་དགེ་བའི་
བཤེས་གཉེན་བསམ་སྦྱོར་དག་པས་ཚུལ་བཞིན་དུ་བསྟེན་ཏེ་མདོ་སྔགས་རིག་
གནས་དང་བཅས་པ་ལ་ཅུང་ཟད་སྦྱངས་པའི་གོ་སྐབས་བྱུང་། ཕྱིས་སུ་ཆོས་
འཆད་པ་དང་རྩོམ་པ་སོགས་རྣམ་དཀར་གྱི་བྱ་བས་བྲེལ་ཏེ་བསྟན་ལ་སེམས་
ཁྲལ་བྱེད་པ་ཙམ་བྱུང་། དེ་ལྟར་ནའང་སྒོམ་སྒྲུབ་ཅི་ཙམ་བྱེད་ཀྱང་རང་རྒྱུད་
འདུལ་བའི་ཐབས་སུ་འགྲོ་བ་ནི་ཧ་ཅང་དཀའ་སྟེ། བན་ཆུང་ཆོས་ལ་དྲེད་
པ་ནི་བུད་མེད་ཁྱོ་གསུམ་འགྲིམས་པ་ལྟར་ངོ་ཚ་ཁྲེལ་མེད་ཀྱི་ཟློས་གར་བསྒྱུར་
བ་དང་། གཡོ་སྒྱུ་སོགས་ཀྱི་ལས་ཀྱི་རླུང་གིས་བསྐུལ་ཏེ་མཁས་མདོག་དང་
བཙུན་པའི་ཟོལ་གྱིས་གཞན་ཡིད་འཕྲོག་པར་བྱས་ཏེ་རང་ལ་དད་པར་བྱེད་
དུ་འཇུག དོན་དུ་ནི་རང་རྒྱུད་ལ་ཆགས་སྡང་གི་རྒྱ་མཚོ་རྡོལ་ཞིང་བརྣབས་
སེམས་ཀྱི་རླབས་ཕྲེང་མཁའ་ལ་གཡོ་བ་མ་ཟད་ཚུལ་འཆོས་བཟང་རྫུའི་ལྷུ་
བའི་འཛུམ་དཀར་གཏིང་ནས་བཞད་འདུག ཀྱེ་མ་སྐྱོ་བ་ལ། རང་རྒྱུད་རང་
ལ་ལྐོག་ཏུ་མ་གྱུར། རང་གིས་རང་ལ་དཔྱད་ན། རང་སེམས་དང་དམ་
ཆོས་ཀྱི་བར་ལ་དཔག་ཚད་མང་བོས་ཆོད་འདུག ད་དུང་ནང་ཆོས་ལ་ནང་



ཀུན་དགའ་དཔལ་ལྡན་རྒྱུ་མཚོའི་ས་སྲུང་འབུམ།
བྱང་ཆུབ་པའི་བླ་མ་དང་། མཁན་པོ་སོགས་ཀྱི་མཚན་སྙན་དང་གོ་གནས་
སོགས་བདག་གིར་བྱས་པ་ནི་རང་གིས་རང་ལ་ཡིད་ཕམ་ཞིང་སྙིང་ནས་འགྱོད་
བཤགས་ཀྱི་ལས་ལ་བརྩོན་དགོས་སྙམ་པའི་ཀུན་རྟོག་སྔར་ནས་གཡོ་མྱོང་ལ།
ད་ལྟར་ཡང་དེ་བཞིན་སེམས་ལ་འཆར། བདག་ལྟ་བུའི་ཡོན་ཏན་མེད་པའི་
བླ་མ་ལ་ཡོན་ཏན་ཅན་གྱི་བླ་མར་བཟུང་ན་སྤྱིར་བསྟན་པ་ལ་གནོད་ཅིང་དགོས་
སུ་སྦལ་བ་རྨ་ཅན་ལྟར་དེང་དུས་ཀྱི་སྤྱི་ཚོགས་ཀྱི་ཁྲོད་དུ་ཆོས་ལ་ལོག་པར་
ལྟ་བའི་རིགས་མང་དུ་མཆེད་པའི་རྐྱེན་དུ་འགྱུར། ལྷག་པར་དུ་དེང་དུས་
ཕྱོགས་ཐམས་ཅད་དུ་མ་བསླབ་པའི་མཁས་པ་དང་མ་བསྒོམ་པའི་གྲུབ་ཐོབ་
སོགས་ཆར་རྗེས་ཀྱི་ཤ་མོང་རྡོལ་བ་བཞིན་གྲུབ་རྫུ་མཁས་རྫུའི་འཆལ་བོ་རྣམས་
ཀྱིས་ཁྱབ་འདུག བདག་ཀྱང་དེའི་གྲལ་དུ་བགྲང་རུང་དུ་འདུག་པས་སྐྱོན་
ལ་སྐྱོན་དུ་ངོ་ཤེས་པའི་སྒོ་ནས་བློ་ཕམ་ཡིད་འགྱོད་ཀྱི་གནས་སུ་གྱུར། བདག་
ནི་བླ་མ་ཡིན་ཟེར་ནས་མཐོ་མཐོ་མོ་དང་ཁོ་ནི་སློབ་མ་ཡིན་ཟེར་ནས་ཀུམ་
ཀུམ་པོར་འདུག་ཀྱང་དོན་དུ་ནི་ཕྱི་ཡི་རྫུ་བ་རེད་མ་གཏོགས་ཆོས་རྣལ་མ་ཞིག་
སྒྲུབ་པའི་གོང་མའི་རྣམ་པར་ཐར་བ་དང་གཏན་མི་མཚུངས་སྙམ་ཏེ། བླ་
མའི་ངོ་མི་མཐོང་བའི་ས་ནས་བླ་མ་ལ་གསོལ་འདེབས་ལན་གཅིག་ཀྱང་ཕར་
ཞོག བླ་མ་དེའི་མཚངས་ནས་དམར་འདོན་བྱས་ཏེ་ལྐོག་ལབ་སྣ་ཚོགས་
བྱེད་པ་དང༌། བླ་མའི་བཀའ་ལས་བརྒྱ་ཆའི་སྟོང་ཆ་ཙམ་ཡང་སྒྲུབ་མཁན་
གྱི་སློབ་མ་ནི་དཀོན་པོར་འདུག རྒྱུ་མཚན་དེའི་ཕྱིར་ན་དེང་དུས་བླ་སློབ་
ཀྱི་འབྲེལ་བ་འདི་ལའང་དོགས་ཟོན་བྱེད་དགོས་པར་འདུག ལ་ལས་ཀླད་
པ་གསར་བའི་ཕྱོགས་ཀྱི་སྐད་ཆ་མང་བོ་ལབ་བཞིན་བླ་མ་ཚུལ་བཞིན་དུ་བསྟེན་
84



སྙན་ཚིག་ངག་གི་རོ་མོ།
པོད་བརྒྱུད་པ།
ཇོ་ནང་ཨེ་ཝཾ་ཞེས་རིག་དཔེ་ཚོགས།
མི་དགོས་པ་མ་ཟད་ནང་ཆོས་ལའང་སྐྱོན་ཡོད་ལུགས་སོགས་ཆོས་དང་གང་
ཟག་གི་སྐྱོན་གྱི་རྣམ་དབྱེ་སོ་སོར་མ་འདྲེས་པར་ཕྱེ་མ་ཐུབ་པའི་དགོད་གཏམ་
སྣ་ཚོགས་ཀྱིས་འཇིག་རྟེན་གྱི་སྒྲ་ཕྲ་རགས་ཐམས་ཅད་དུས་གཅིག་ལ་འགོགས་
པར་རྩོམ་ཡང་རང་ཉིད་ངལ་བ་ཙམ་དུ་ཟད། ལ་ལས་ཆོས་མེད་ཁྲིམས་
མེད་ཀྱི་ཡུལ་ལུང་འགོལ་བོ་རེ་བཙལ་ཏེ་རང་ཡིན་མདོག་གི་ཁ་ཕོ་སྣ་ཚོགས་
སུ་བསྒྲུགས་ནས་ལོང་བས་ལོང་ཁྲིད་ཀྱི་ངང་ཚུལ་ལས་མ་འདས་པར་མི་ནག་
པ་རྣམས་ལ་མགོ་སྐོར་གྱི་ལྕེ་སྣ་ཚོགས་སུ་བསྒྱུར་ཞིང་དེ་འདྲ་ལ་མཁས་པ་རྣམས་
ལ་དམ་པ་ཞེས་བསྒྲགས་པའི་སྙིགས་མའི་དུས་བདོ་བའི་དན་རྟགས་ཕྱོགས་ཀུན་
ཏུ་གསལ་བོར་སྣང་། རིག་པའི་གཞུང་ལ་མ་སྦྱངས་ཤིང་སློབ་གསོའི་ཉམས་
མྱོང་གིས་རྒྱུད་མ་གསོས་པའི་སྙིང་ཁམ་ཅན་འགའ་རེས་ཆོས་སྡེ་འགའ་ཞིག་
ལ་དབུ་ཁྲིད་མཛད་པའི་རྐྱེན་གྱིས་དགོན་པའི་བླ་སྲོག་བཤད་དང་སྒྲུབ་པ་
ཡིན་པ་ངོ་མ་ཤེས་པ་དམངས་སྒོར་གྱི་བམ་གྲངས་བརྩེགས་ན་དེ་ལས་སྙིང་
བོ་མ་དམིགས་པའི་ཤུགས་རྐྱེན་གཞོན་སྐྱེས་གྲྭ་བ་རྣམས་ལའང་ཐེབས་པའི་
ཀུན་གྱིས་དོན་དུ་གཉེར་བྱའི་དོན་པོ་འཇིག་རྟེན་འདི་ཁོ་ན་ཡིན་པར་རློམ་
ནས་ཚུར་རོལ་མཛེས་པའི་ཐབས་ལ་ཤ་ཐང་ཐང་དུ་འབད་པའི་གྲྭ་གཞོན་
སྐོར་ཞིག་མཚར་ལོང་བྱུང་། དེའི་རྐྱེན་གྱིས་ཐུབ་པའི་བསྟན་པའང་ཕྱི་
རོལ་མུ་སྟེགས་པས་འཇིག་པར་མི་ནུས་ཀྱི་ང་མིན་ང་འདྲ་ཞིག་གིས་འཇིག་
པར་བྱེད་ཅེས་གསུངས་པའི་དོན་ཐོག་ཏུ་ཁེལ་བར་སྣང་། གྲྭ་མང་ལ་ཉམས་
མྱོང་སློབ་གསོ་ཡང་དག་པའི་བདུད་རྩིས་རྒྱུད་མ་སྦྱངས་ན་ཕལ་ཆེར་ལང་
ལ་ཤོར་ཏེ་མ་འོངས་པའི་མཇུག་འབྲས་ཅི་འབྱུང་ལ་མནོ་བསམ་ལེགས་པར་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
བཞེས་དགོས། གལ་ཏེ་ཆོས་སྡེ་ཞིག་ལ་བཤད་སྒྲུབ་ཀྱི་གྲྭ་མ་ཉམས་པར་ཡོད་
ན་འཇིག་རྟེན་ན་ངོམ་རིན་ཆོག་པ་ཞིག་ཡིན་ཡང་བཤད་སྒྲུབ་སྤུས་དག་ཅིང་
འགྲིགས་གཞིའི་ཚད་ངེས་ཅན་ཞིག་ཡོད་པར་དགོས། གྲྭ་བ་རྣམས་ཀྱང་
འདོད་པ་ཆུང་ཞིང་ཆོག་ཤེས་པ། དོན་དུ་གཉེར་ཞིང་བརྩོན་འགྲུས་ཆེ་བ།
བློ་དང་ལྡན་ཞིང་གཟུ་བོར་གནས་པ། མང་དུ་ཐོས་ཤིང་ཚུལ་ཁྲིམས་དང༌
ལྡན་པ་ཞིག་ཏུ་གྱུར་ཚེ་མང་ཉུང་ཇི་ལྟར་ཡིན་ཡང་བསྟན་པའི་མཛེས་རྒྱན་
དུ་འགྱུར་བ་གོར་མ་ཆག
རང་ཅག་གྲྭ་བ་རྣམས་ཀྱི་ཕྲག་ཏུ་བབས་པའི་འགན་འཁྲི་ནི་འདི་སྣང་གི་
ཆབ་སྲིད་དང་དཔལ་འབྱོར་གོང་འཕེལ་དུ་གཏོང་བའི་ཐབས་ལ་འབད་པ་
གཙོ་མི་ཆེ་ཞིང་དམ་པ་གོང་མ་རྣམས་ཀྱིས་ཀྱང་ཐུབ་པའི་རྗེས་འཇུག་རྣམས་
ལ་སྲིད་པའི་ཕུན་ཚོགས་ལ་ཡིད་སྨོན་སྐད་ཅིག་ཙམ་ཡང་སྐྱེ་མི་འོས་པར་ལན་
གྲངས་དུ་མར་གདམས་པ་མ་ཡིན་ནམ། དེས་ན་ཐུབ་པ་བཅོམ་ལྡན་འདས་
ཀྱི་རྗེས་སུ་འཇུག་པའི་ཤཱཀྱའི་དགེ་སྦྱོངས་རྣལ་མ་ཞིག་ཡིན་ན་ཐུབ་པ་སངས་
རྒྱས་བཅོམ་ལྡན་འདས་ཀྱི་ཐུན་མོང་གི་མཛད་པ་རྣམས་ལ་མིག་དཔེར་བྱ་
དགོས་པར་སྣང་། དེ་ལྟར་ན་རྒྱལ་བུ་གཞོན་ནུ་དོན་འགྲུབ་ཀྱིས་རྒྱལ་སྲིད་
མཆིལ་མའི་ཐལ་བ་བཞིན་དུ་སྤངས་ཏེ་ཁྱིམ་ནས་ཁྱིམ་མེད་པར་རབ་ཏུ་བྱུང་
ནས་ལོ་དྲུག་དཀའ་བ་སྤྱད་ནས་མངོན་པར་རྫོགས་པར་སངས་རྒྱས་པའི་
མཛད་པ་དེས་རང་ཅག་རྣམས་ལ་ཇི་ཞིག་མཚོན་ཡོད་པ་དང་གང་འདྲ་ཞིག་
བསྒྲུབ་དགོས་པ་གསལ་བོར་བསྟན་ཡོད། དེས་ན་ཆོས་སྲིད་ཟུང་འབྲེལ་
གྱི་ལམ་ཕྱོགས་ཀྱང་ཐུབ་པའི་མཛད་རྣམ་དང་བསྟུན་ཚེ་འདྲ་ཆགས་པོ་ཞིག་



པོད་བརྒྱད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
ཡིན་པར་མི་སྣང་སྟེ། སྲིད་པའི་ཕུན་ཚོགས་ལ་ཞེན་པ་ལོག་ནས་ཁྱིམ་ནས་
ཁྱིམ་མེད་པར་རབ་ཏུ་བྱུང་སྟེ་མི་མེད་དབེན་པའི་གནས་སུ་ལྟོ་སྐྱ་གོས་ཧྲུལ་
གྱིས་སྒྲུབ་པ་རྩེ་གཅིག་མཛད་པ་འདིས་ཉེར་ཞིའི་ཐར་བ་ཐོབ་བྱེད་ཀྱི་དམ་
ཆོས་རྣལ་མ་ཞིག་སྒྲུབ་ན་འཇིག་རྟེན་འདིའི་ཕུན་སུམ་ཚོགས་པ་ཇི་སྙེད་ཡོད་
པ་ཐམས་ཅད་ལ་ཡིད་སྨོན་སྐད་ཅིག་ཙམ་ཡང་སྐྱེ་མི་རུང་བར་མཚོན་ཕྱིར་
ཆོས་སྲིད་ཟུང་འབྲེལ་དུ་ཤཱཀྱའི་དགེ་སྦྱོང་ཞིག་གིས་སྒྲུབ་ཚུལ་གཏན་ནས་མེད་
པར་སེམས། འོན་ཀྱང་འཇིག་རྟེན་ན་རྒྱལ་སྲིད་ཆོས་བཞིན་དུ་བསྐྱང་བའི་
ཁྱིམ་པ་གྱུར་པའི་ཆོས་རྒྱལ་བྱམས་ལྡན་འདས་པའི་ལོ་རྒྱུས་ཀྱི་ཁྲོད་དུའང་
མང་དུ་ཡོད་ལ་ཕྱིས་ཀྱང་འབྱུང་ངེས་ལ་དེ་དག་གིས་རྒྱལ་སྲིད་འཚེ་བ་མེད་
པའི་སྒོ་ནས་ཆོས་བཞིན་དུ་བསྐྱང་བ་ལ་ཆོས་སྲིད་ཟུང་འབྲེལ་ཞེས་ཐ་སྙད་
ཙམ་འདོགས་རུང་དུ་ཡོད་ཆོག་པ་ལས། ཤཱཀྱའི་རྗེས་འཇུག་ཞིག་གིས་
དམག་ལས་ཀྱི་བྱ་བ་མཛད་པ་དང་ཇག་རྐུན་ཚུན་ཆད་ལ་འབྲེལ་བྱེད་དེ་གཉེན་
སྐྱོང་དགྲ་འདུལ་མང་དུ་བྱས་པ་ལ་ཆོས་སྲིད་ཟུང་འབྲེལ་ཡིན་རློམ་བྱས་ན་
ཚེས་གཅིག་ལ་ནོར་ན་གནམ་སྟོང་གི་བར་དུ་ནོར་བའི་དཔེ་བཞིན་རྩ་བ་ནས་
རུལ་བ་མ་ཡིན་ནམ། དེས་ན་གོང་སྨོས་ལྟར་མང་ཐོས་ཚུལ་ལྡན་འདོད་
པ་ཆུང་ཞིང་ཆོག་ཤེས་པའི་གྲྭ་རྐྱང་དཀྱུས་མའི་ཚུལ་གྱིས་བསྟན་དང་འགྲོ་
བའི་དོན་ཆེན་བཤད་དང་སྒྲུབ་པའི་གནས་ལ་མཐའ་གཅིག་ཏུ་བརྩོན་ན་དད་
ལྡན་དྭངས་པ་འདྲེན་པའི་མིག་རྒྱུན་དུ་འགྲོ་ངེས། མི་རིགས་ཤིག་གི་དོན་
སྒྲུབ་འདོད་ནའང་གཙོ་བོ་མི་རིགས་དེའི་སྐད་དང་ཡི་གེ་མི་ཉམས་གོང་སྤེལ་
དང་། ཉམས་པ་སླར་གསོ་མཛད་པ་འདི་གལ་ཆེ་བ་སྣང་སྟེ། དཔེར་ན་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རང་རེའི་བོད་མི་རིགས་ཀྱི་བླ་སྲོག་ལྟ་བུའང་སྐད་དང་ཡི་གེ་གཉིས་ལས་གཞན་
མེད། སྐད་ཡིག་ཉམས་ན་བོད་ཅེས་མཛུབ་མོ་འཛུག་ས་ཞིག་གང་ལ་ཡོད།
དཔེར་ན་ད་ལྟའི་ས་ཕྱོགས་ག་གེ་མོ་ན་བོད་ཡིན་ཟེར་ཡང་བོད་སྐད་དང་བོད་
ཡིག་འབྲུ་གཅིག་ཀྱང་མི་ཤེས་མཁན་ཡོད། དེར་མ་ཟད་ཡུལ་སྲོལ་གོམས་
གཤིས་ཀྱང་རྩ་བ་ནས་འགྱུར་ཡོད། དེ་དག་ལ་བོད་རང་མཚན་པ་ཞིག་
གི་ཐ་སྙད་ཅི་ལྟར་ཐོགས། །
མི་རིགས་གཞན་གྱི་སྐད་དང་ཡི་གེ་རང་རེས་བཀོལ་སྤྱོད་བྱེད་ན་སྐད་ཡིག་
གི་བྱེད་ལས་ཀྱི་དབང་གིས་རིམ་གྱིས་ཆ་ལུགས་གོམས་གཤིས་འགྱུར་འགྲོ་བ་
མཐོང་ཆོས་སུ་ཡོད། དེ་ལྟར་ན་རང་རེ་ཤཱཀྱའི་རྗེས་སུ་འཇུག་པའི་གྲྭ་བ་
རྣམས་ཀྱིས་ཀྱང་བོད་ཀྱི་སྐད་དང་ཡི་གེ་མི་ཉམས་གོང་དུ་སྤེལ་བའི་སྒོ་ནས་
སྐད་ཡིག་གི་གཞི་རྩ་ལེགས་པར་འཛིན་སྐྱོང་སྤེལ་གསུམ་བྱེད་ན་དམ་པའི་
ཆོས་དང་མཐུན་པ་མ་ཟད་བོད་མི་རིགས་ཀྱི་ལ་རྒྱའང་དེ་ལས་གཞན་མེད་
པར་སེམས། གོ་ལ་ཟླུམ་པོའི་སྟེང་དུ་བོད་མི་རིགས་ཞེས་གནས་ཐུབ་མིན་
ཡང་རང་མི་རིགས་ཀྱི་སྐད་ཡིག་རྣལ་མ་ཤོད་ཐུབ་མིན་ལ་རག་ལས། དེའི་
སྟེང་དུ་ཡབ་མེས་ཀྱི་གོམས་གཤིས་བཟང་བོ་དང་ཐུན་མོང་མ་ཡིན་པའི་ཡུལ་
སྲོལ་བསྔགས་འོས་ཀྱི་ཆ་ལུགས་སོགས་ཀྱིས་ཁ་བསྐངས། མི་རིགས་གཞན་
གྱི་རྫས་འཕྲུལ་རིག་པའམ་ཤར་ནུབ་ཀྱི་སྔོན་མེད་ཀྱི་རིག་པ་རྣམས་ནང་འདྲེན་
བྱེད་ཐུབ་ན་སྔོན་ཐོན་གྱི་རྒྱལ་ཁབ་གཞན་ལྟར་རང་ཅག་ལའང་ཡར་རྒྱས་
ཡོང་བ་དངོས་པོའི་ཆོས་ཉིད་ལྟ་བུར་སྣང་།
བོད་ཀྱི་ལ་རྒྱའི་གཞི་རྩ་སྐད་ཡིག་གཉིས་ཡིན་ན་རང་རེ་གྲྭ་བ་རྣམས་ཀྱིས་
88



སྙན་ཚིག་ངག་གི་རོལ་མོ།
པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས་
ཀྱང་བོད་ཀྱི་སྐད་དང་ཡི་གེ་མི་ཉམས་གོང་སྤེལ་ཉམས་པ་སླར་གསོ་མཛད་
པའི་འགན་འཁྲི་ཕྲག་ཏུ་བླངས་ན་འོས་པ་ཡིན་ཏེ། གཅིག་ནས་ཤ་རུས་གཅིག་
ལས་མཆེད་པའི་བོད་མི་རིགས་ཀྱི་བླ་སྲོག་བོད་ཀྱི་སྐད་ཡིག་གཉིས་ཡིན་པ་
མ་ཟད་སྡེ་སྣོད་གསུམ་དང་མདོ་སྔགས་རིག་གནས་དང་བཅས་པ་གང་ཞིག་
ལ་བསླབ་སྦྱངས་བྱེད་ན་བོད་ཀྱི་སྐད་ཡིག་གཉིས་ཡང་དག་པ་ཞིག་མ་ཤེས་
ན་དེ་དག་ལ་བསླབ་སྦྱངས་རྣལ་མ་ཞིག་ཡོངས་པ་དཀའ་མོར་སྣང་། མི་
རིགས་གཞན་གྱི་སྐད་ཡིག་གི་སྟེང་ནས་ཀྱང་ནང་ཆོས་ལ་བསླབ་ན་ཆོག་ཀྱང་
སྦྱངས་འབྲས་བུལ་བ་མངོན་སུམ་དུ་མཐོང་། འདི་དག་སྤྱིའི་ཆ་ནས་བཤད་
པ་ལས་ཁྱབ་པ་བཅད་པ་མིན། གཉིས་ནས་སྐད་ཡིག་ཉམས་ན་མི་རིགས་
ཀྱང་རྩ་བ་ནས་ཉམས་པ་གནའ་སྔ་མོའི་མན་ཇུའི་མི་རིགས་བཞིན། དཔེ་
འདིའི་སྟེང་ནས་གོ་རྒྱུ་ཡོད། རྒྱུ་མཚན་དེས་ན་ཤཱཀྱའི་རྗེས་སུ་འཇུག་པའི་
གྲྭ་བ་རྣམས་ཀྱིས་སྒྲུབ་དང་མི་སྒྲུབ་རྒྱུའི་ས་མཚམས་མ་འདྲེས་པ་སྐྱ་སེར་ཀུན་
གྱིས་ཤེས་ན་གྲྭ་བ་ཞེས་པ་སྐྱབས་གནས་སུ་མཐོང་བ་ལས་སྡིགས་མོ་བྱེད་སའི་
ཡུལ་དུ་མཐོང་མི་སྲིད། གངས་ཅན་གཞོན་སྐྱེས་ཕོ་མོ་བློ་གྲོས་དང་ལྡན་
པ་རྣམས་ཀྱིས་སྔོན་ཐོན་གྱི་མི་རིགས་གཞན་དང་འདྲ་བར་དང་བོར་རང་
གི་སྐད་ཡིག་གི་གཞི་རྩ་བཟུང་སྟེ་ཚན་རྩལ་རིག་པའི་རྣམ་གྲངས་གང་མང་
ཞིག་ལ་བསླབ་སྦྱངས་མི་དམན་པ་བྱས་ནས་བྱས་རྗེས་འབུར་དུ་ཐོན་པ་བྱེད་
དགོས། མི་རིགས་ནང་དམེ་དང་རྐུན་ཇག་སོགས་མ་རབས་ཀྱི་སྤྱོད་པ་མཐའ་
དག་རྒྱང་དུ་དོར་དགོས། མདོར་ན་འཕགས་པ་སྤྱན་རས་གཟིགས་ཀྱི་གདུལ་
བྱར་གྱུར་པའི་ཤ་རུས་གཅིག་པའི་མི་རིགས་ཤིག་ཡིན་པ་ངོས་བཟུང་སྟེ་བྱམས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དང་བརྩེ་བས་རྒྱུད་བརླན་ཏེ་དཀོན་མཆོག་སྐྱབས་གནས་ཡང་དག་ཏུ་བཟུང་
བཞིན་ལས་འབྲས་ལ་ཡིད་ཆེས་ཤིང་མི་ཆོས་གཙང་མའི་ཁྲིམ་གཞིའི་སྟེང་དུ་
གོམ་པ་དང་བོར་འཇུག དེ་ནས་ཆབ་སྲིད་དཔལ་འབྱོར་ཡར་རྒྱས་ལ་འགྲོ་
བྱེད་ཀྱི་ཐབས་གང་ཡོད་ལ་བློ་སེམས་གཅིག་མཐུན་གྱི་སྒོ་ནས་འབད་པ་ཆིག་
དྲིལ་དུ་བྱེད་པ་གལ་ཆེ་བར་སེམས་སོ། །
རང་རེ་གངས་ཅན་པའི་སྐད་དང་ཡི་གེ་སོགས་ལ་བསླབ་རིན་དང་སྦྱངས་
རིན་གྱི་རྩིས་མཐོང་མེད་པར་དོར་ཏེ་མི་རིགས་གཞན་གྱི་སྐད་ཡིག་གོམས་
གཤིས་སོགས་ལ་ལན་མོ་ཤ་ཐོན་རུས་ཐོན་དུ་བྱས་ན་རང་རིགས་ཉམས་བྱེད་
ཀྱི་རྩ་བ་ལྟ་བུར་མཐོང་བ་མ་ཟད་རང་རེའི་མེས་པོའི་ཤུལ་བཞག་གི་རིན་ཆེན་
སྲིད་ན་དཀོན་པ་ཞིག་འདམ་དུ་འཕངས་པ་མ་ཡིན་ནམ། རང་གི་སྐད་ཡིག་
གཞིར་བཞག་གི་གཞན་གྱི་ལེགས་ཆས་ཟུར་བརྒྱན་ན་གཟི་བརྗིད་ཀྱི་འོད་སྟོང་
ཅི་ཡང་འཕྲོ་བ་སྨོས་མ་དགོས། དེ་ཡང་གྲངས་རིག་དང་རྫས་འགྱུར་རིག་
པ་སོགས་སྦྱངས་པ་དཔྱིས་ཕྱིན་པའི་ཤེས་ཡོན་པ་མང་བོ་ཞིག་སྐྱེད་བསྲིངས་
བྱས་ཏེ་དེ་དག་གིས་བྱས་རྗེས་འབུར་དུ་ཐོན་པ་འཇོག་ཐུབ་ན་ད་གཟོད་གཞན་
ལ་འགྲམ་ཆུ་ལྡང་མི་དགོས་པའི་ཚོད་དུ་སླེབ་ཐུབ་པར་སྣང་། དེ་མིན་རྡོ་
ཆག་བཙན་སྒྲིག་གི་དཔེ་ལྟར་ཚིགས་བཅད་དུམ་བུ་རེ་བྲིས་ཏེ་ཤ་རུས་གཅིག་
ལས་མཆེད་པའི་བོད་རིགས་སྤུན་ཟླའི་ནང་ལ་ཟུར་ཟ་དང་སྐྱོན་བརྗོད་སྣ་ཚོགས་
ཀྱི་ངན་སྨྲས་ཅི་ཐུབ་ལ་འབད་དེ་དཔའ་མིང་ལ་རེ་བ་དང་མཁས་མིང་ལ་ཆགས་
པའི་མྱོས་པས་ས་ལྡིང་གནམ་ལྡིང་བྱེད་པ་ནི་རང་རེ་བོད་ཀྱི་བསམ་བློ་གཅིག་
མཐུན་ལ་གནོད་པ་ཆེ་བས་དེ་རིགས་མཚམས་བཞག་ན་ལེགས་པར་སྣང་།



པོད་བརྒྱད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ། སྙན་ཚིག་ངག་གི་རོལ་མོ།
སྤྱིར་ས་སྒང་རིལ་བོའི་སྟེང་གི་འགྲོ་བ་མི་སྤྱིའི་ཆ་ནས་བཤད་ན། ཕྱི་རོལ་
ཡུལ་གྱི་དངོས་པོའི་དཔལ་ཡོན་ཡར་རྒྱུས་ལ་སོང་ཡོད་ཀྱང་ནང་འགྲོ་བའི་
ཤེས་རྒྱུད་ཀྱི་བསམ་པའི་དཔལ་ཡོན་ད་དུང་ཡར་རྒྱུས་ལ་སོང་ཐུབ་མེད།
བྱམས་སྙིང་རྗེ་སོགས་ལ་བློ་མ་སྦྱངས་པའི་རྐྱེན་གྱིས་འཇིག་རྟེན་ན་འཁྲུགས་
རྩོད་དང་རྐུ་འཕྲོག་སོགས་མ་རབས་འཚེ་བས་དར་ལ་སྣུམ་གྱིས་ཟིན་པ་ལྟར་
ཁྱབ་འདུག ནང་སེམས་ཀྱི་འཁྱེར་སོ་འཚེ་མེད་ཞི་བའི་སྒོ་ནས་ཡར་རྒྱས་
ལ་འགྲོ་དགོས་ན་ངེས་པར་དུ་ནང་བསྟན་རིག་པ་དང་མཛའ་གྲོགས་སུ་སྡེབ་
ན་ད་གཟོད་འཚེ་མེད་ཞི་བ་ཞེས་པ་གང་འདྲ་ཞིག་ལ་ངོས་འཛིན་དགོས་པ་
ཤེས་ནུས་པ་མ་ཟད་གཞི་རྩ་བྱམས་སྙིང་རྗེས་རྒྱུད་སྦྱངས་དགོས་པའང་ལེགས་
པར་ཤེས་ཐུབ་པར་སེམས། སྙིང་རྗེས་རྒྱུད་ཅུང་ཟད་སྦྱངས་ན་འཚེ་མེད་
ཞི་བདེའི་དཔལ་ཡོན་དབྱར་མཚོ་ལྟར་རང་བཞིན་ངང་གིས་གོང་ནས་གོང་
དུ་འཕེལ་ཐུབ་པ་དངོས་པོའི་ཆོས་ཉིད་དུ་སྣང་། དེས་ན་ང་དང་ཁྱོད་ཅེས་
ཕྱོགས་དང་རིས་སུ་མི་གཅོད་པར་འགྲོ་བ་སེམས་ཅན་ཐམས་ཅད་དྲིན་ཅན་
གྱི་ཕ་མར་གྱུར་པ་ཤེས་ནས་དེའི་དྲིན་དྲན་པ་དང་དྲིན་གཟོ་འདོད་སོགས་
ཀྱི་སྒོ་ནས་གཞན་དོན་ཆེ་ཕྲ་ཅི་རིགས་སྒྲུབ་གང་ཐུབ་བྱས་ན་ཀུན་གྱིས་བསྔགས་
འོས་སུ་འགྱུར་བ་ཤེས་པར་གྱིས་ཤིག



ཀུན་དགའ་དཔལ་ལྡན་རྒྱུ་མཐའི་གསུང་འབུམ་
༄༅། །དགེ་རྒན་གྱི་འབེལ་གཏམ་རྨོངས་
པ་མཚར་བསྐྱེད་བཞུགས།
རིག་གྲོལ་ཡོན་ཏན་གྱིས་བརྒྱན་པའི་འཕགས་ཚོགས་འདུས་སྡེ་རྒྱ་མཚོ་
ལ་མངའ་དབང་བསྒྱུར་པའི་ཞལ་ངོ་ཆེན་མོས་གཙོ་བོར་གྱུར་པའི་བླ་གྲྭ་འདུས་
སྡེ་ཡོངས་དང་། སྐབས་ཀྱི་ལས་སྣེ་བ་ཐམས་ཅད་ལ་ང་དགེ་རྒན་གྱིས་ཞུ་
དོན། བདག་ཅག་ཕན་ཚུན་མ་འཕྲད་པ་ཉི་མས་ལྷོ་བྱང་གི་བགྲོད་པ་གཅིག་
ཙམ་སོང་ན་ཡང་། ད་ལྟར་གནམ་ལོ་གསར་ཚེས་ཀྱི་དགའ་སྟོན་ཕུན་སུམ་
ཚོགས་པའི་དུས་འདིར། ང་དགེ་རྒན་འཁོར་འབངས་དང་བཅས་སྔོན་
མའི་དཔེ་སྲོལ་ལྟར། མཁའ་འགྲོའི་ལུང་གིས་བསྔགས་པའི་གནས་མཆོག་
དཔལ་བསམ་འགྲུབ་གླིང་ངེས་དོན་དགའ་བའི་ཚལ་དུ་ལེགས་ཚོགས་བཀྲ་
ཤིས་པའི་ཕྱིར་དུ་ཡོང་བ་ཡིན་པས། ཁྱེད་རྣམས་ཀྱིས་དགའ་བ་དང་དད་
གུས་གྱིས་དང་རང་གཞན་གྱི་དོན་གཉིས་འགྲུབ། ང་དགེ་རྒན་འཁོར་
འབངས་དང་བཅས་པ་ལུགས་གཉིས་ཀྱི་རྫུ་འཕྲུལ་མཐའ་ཀླས་པའི་སྒོ་ནས་
འདིར་ཡོང་ཚུལ། གདུལ་བྱ་གང་ལ་གང་འདུལ་དེ་ལ་དེ་སྟོན་གྱིས་ཚུལ་ཡིན་
པས། ཁྱེད་ཅག་ལ་ལའི་མཐོང་ཚུལ་ལ། ངང་བའི་རྒྱལ་བོ་ལ་བྱ་ཕྲན་དུ་
མས་བསྐོར་ཏེ་ཡོང་བའམ། ཟླ་བའི་དཀྱིལ་འཁོར་ལ་རྒྱུ་སྐར་བྱེ་བས་བསྐོར་
ཏེ་ལྷ་ལམ་ཡངས་པོར་རྒྱུ་བ་གང་ཡིན་ཆ་མ་འཚལ་བའམ། འགའ་ཞིག་གི་
སྣང་ངོར་གསེར་གྱི་ལྷུན་པོ་ལ་རི་ཕྲན་དུ་མས་བསྐོར་བ་ལྟར་བརྗིད་ཆགས་
ཤིང༌། བཅོམ་ལྡན་འདས་ཐུབ་པའི་དབང་བོ་ལ་བྱམས་འཇམ་དབྱངས་



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
མཆོག་ཟུང་སོགས་རྒྱལ་སྲས་བྱང་ཆུབ་སེམས་དཔའ་ཤ་སྟག་གིས་བསྐོར་ཏེ་
བྱོན་པ་འམ། རྟོན་བཞི་ལྡན་པ་རིགས་ལྡན་སྤྲུལ་བའི་སྐུ་ཆེན་པོ་ལ། རྒྱ་
གར་གྲུབ་ཆེན་བརྒྱད་ཅུ། འཛམ་གླིང་མཛེས་པའི་རྒྱན་དྲུག རང་འདྲའི་
བུ་ཆེན་བཅུ་བཞི་སོགས་ཀྱིས་སྐོར་ཏེ་རང་ཅག་གི་བསོད་ནམས་ཀྱི་དཔལ་
དུ་བྱོན་པ་གང་ཡིན་ཆ་མ་འཚལ་བའམ། ཡང་ན་དེང་དུས་ཀྱི་ཚན་རིག་
གི་འཕྲུལ་ཆེན་ངོ་མཚར་བ་ལ་བརྟེན་ཏེ། བྱ་ལྟར་མཁའ་ལ་ལྡིང་བའི་གནམ་
གྲུ། ཉ་ལྟར་ཆུ་ལ་རྩེན་པའི་མཚོ་གྲུ། གཞུང་ལམ་དུ་ཡིད་ཀྱིས་བགྲོད་པའི་
རླངས་འཁོར། ལྕགས་ལམ་དུ་མེ་སྟོབས་ཀྱིས་བགྲོད་པའི་མེ་འཁོར་སོགས་
རེ་རེ་མ་ཡིན་པར། བགྲང་ལས་འདས་པའི་དཔལ་ཡོན་གྱི་མངོན་པར་སྒེག་
པས། དེང་དུས་དཔལ་འབྱོར་གྱིས་མཐོ་བར་རློམས་པའི་ནུབ་གླིང་གི་རྒྱལ་
ཁབ་རྣམས་ཀྱིས་ཀྱང་མཐོང་ན་དཔའ་ཞུམ་པ། ཐོས་ན་སྙིང་འདར་བ་སོགས་
ཀྱི། མཐའ་ཀླས་ཀྱི་བཀོད་པ་ཡ་མཚན་ཞིང་སྒྱུ་མའི་འཕྲུལ་ལྟར་མི་ཟད་པ།
གང་གཱའི་རྡུལ་དང་བསྡེབ་པ། ཉི་མའི་ཟེར་དང་འགྲོགས་པ་འདི་ཀོ་ཅི་ཞིག་
ཡ་མཚན་པའོ། །ཞེས་མཐོང་སྣང་ཞི་དྲག་གི་ཉམས་སྣ་ཚོགས་སུ་བྱུང་བ་ནི།
ང་དགེ་རྒན་འཁོར་འབངས་དང་བཅས་པ་དཔལ་བསམ་འགྲུབ་གླིང་དུ་ཡོང་
ཚུལ་དེ་ལྟར་ཡིན་པས། ཁྱེད་ཅག་གི་མིག་གི་བདུད་རྩིར་གྱུར་པ་འདི་ལགས།
ད་ང་དགེ་རྒན་གྱི་ལོ་རྒྱུས་མདོ་ཙམ་ཞིག་ཁྱེད་ཅག་གི་ཡིད་ཆེས་པའི་ཕྱིར་དུ་
བརྗོད་ན། ས་ར་ཧ་དང་ལཱི་དྲིལ་སོགས་གྲུབ་པའི་དབང་ཕྱུག་དུ་མའི་རྗེས་
སུ་བཟུང་ཞིང་འཛམ་གླིང་མཛེས་པའི་རྒྱན་དྲུག་སོགས་ལས་ཟབ་རྒྱའི་བདུད་
རྩིའི་བགོ་སྐལ་ལྷག་མེད་དུ་བཞེས་ཏེ། དགེ་འདུན་ཁྲི་ཕྲག་དུ་མའི་གྲངས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལས་བརྒལ་བའི་མཁས་གྲུབ་བྱེ་བའི་འབྱུང་གནས། དཔལ་ནཱ་ལེནྡྲའི་ཤར་
གྱི་སྒོ་སྲུང་བཟུང་སྟེ། ཕྲ་ཞིབ་རིགས་ལམ་གྱི་གདོང་ལྔའི་གད་རྒྱངས་ཆེས་
ཆེར་བསྒྲགས་པས། ཕས་རྒོལ་གླང་བོའི་སྙིང་འགས་ཤིང་གདོང་གྱེན་དུ་
འདེགས་མི་བཟོད་པར་བྱས་ཏེ། མཁས་གྲུབ་གཉིས་ལྡན་དུ་གྱུར། དེ་ནས་
བཟུང་ད་བར་གདུལ་བྱ་རྒྱ་མཚོའི་མགོན་དུ་འཚོ་ཞིང་གཞེས་ཏེ་ཇི་སྲིད་ཉི་
ཟླའི་བགྲོད་པ་མ་རྫོགས་པའི་བར་འགྲོ་བའི་དོན་བྱེད་པ་ཡིན་པས། ད་སྐབས་
ཀྱང་གདུལ་བྱའི་དོན་དུ་བདག་འཁོར་འབངས་དང་བཅས་པ་འདིར་ཕེབས་
པ་ཡིན། ཁྱེད་བསམ་འགྲུབ་གླིང་གི་འདུས་སྡེ་རིན་པོ་ཆེ་སྤྱི་དང་ཁྱད་པར་
མཆོག་གི་སྤྲུལ་སྐུ་རྣམ་གཉིས་ཀྱི་ཞལ་སྔ་ནས་དང༌། བསྟན་འཛིན་སྐྱེས་ཆེན་
དམ་པ་གསེར་རིའི་འཕྲེང་ལྟར་ཚར་དུ་དངར་བ་དང་། གཙུག་ལག་ཁང་
ཆེ་ཆུང་དུ་མ་དང་། གྲྭ་ཤག་སོགས་ཆ་ཀུན་ནས་མཛེས་ཤིང་ཡིད་དུ་འོང་བ།
དད་ལྡན་དྭངས་པ་འདྲེན་པའི་མིག་རྒྱུན་དུ་གྱུར་པ་འདི་ནི་ཆེས་ངོ་མཚར་
ཞིང་ཡ་མཚན་པའི་གནས་ཤིག་ལགས། ++++ འོ་གསེར་དངུལ་སོགས་རིན་
ཐང་ཆེ་ཞིང་སྲིད་འབྱོར་གྱི་ཕུན་ཚོགས་མ་ཚང་བ་མེད་པ་འདི་དག་ཁྱེད་ཅག་
གི་ཚོགས་བསགས་པའི་ཕྱིར་དུ་བདག་ཅག་ལ་ཕུལ་བ་དེ་ནི་ཤིན་ཏུ་ལེགས།
ད་ནི་བདག་འཁོར་འབངས་དང་བཅས་པའི་ངོ་སྤྲོད་མདོར་བསྡུས་ཞིག་ཁྱེད་
ཅག་ལ་བྱ་སྟེ། བདག་ནི་མ་འོངས་པར་བྱང་ཤམ་བྷ་ལའི་དྲག་པོ་འཁོར་
ལོ་ཅན་དུ་འགྱུར་བ་དང་། འཁོར་འདི་དག་ཀྱང་ཡུལ་ཕྲན་གོ་དྲུག་གི་རྒྱལ་
བོ་གོ་དྲུག་ཏུ་འགྱུར་བ་ཡིན་པས། ད་ལྟ་ནས་དེའི་ཚུལ་བཟུང་བ་ཡིན།
འཁོར་འདི་དག་གི་ཆ་ལུགས་དང་ཆས་གོས་སྣ་ཚོགས་སུ་བྱེད་པ་ནི། བདག་



ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
པོད་བརྒྱད་པ།
གི་གདུལ་བྱ་ལ་རིགས་འདྲ་མིན་སྣ་ཚོགས་སུ་བྱུང་ཡང་བདག་དེ་དག་འདྲེན་
པའི་དེད་དཔོན་ལྟ་བུ་བྱེད་པའི་མཚོན་བྱེད་ཡིན། གཞན་ཡང་ཆོས་ཐོས་
བསམ་བསྒོམ་གསུམ། སྲིད་འབྱོར་གྱི་ལེགས་ཚོགས་ཐམས་ཅད་མ་འབད་
ངང་གིས་འདུ་ཕྱིར་ངེད་འཁོར་འབངས་དང་བཅས་པས་གཡང་འབོད་སོགས་
བཀྲ་ཤིས་པས་མཐའ་བརྒྱན་པ་ཡིན་པས་དབུ་ཆེན་གྱིས་ཉམས་བརྒྱུ་སྒེག་པའི་
རྣམ་འགྱུར་དང་བཅས་གཡང་འབོད་ཀྱི་དབུ་འཛིན་པར་མཛོད། ཅེས་འབྲོག་
དགེ་དགོན་གྱི་སྔོན་སྲོལ་ལྟར་དགུ་གཏོར་ལ་དགེ་རྒན་གྱི་འབག་གྱོན་ཏེ་བཞད་གད་རྩེད་མོའི་ཚུལ་དུ་ཕན་ཚུན་
ཁ་ཤག་བཀྱེ་བའི་སྲོལ་ཞིག་ཡོད་ན་ཡང་གྲྭ་ས་གཞན་གྱི་གཟུར་གནས་བློ་ལྡན་རྣམས་ཀྱིས་མཐོང་ཚེ་ཇི་འདྲ་
ཞིག་ཐུགས་ཀྱིས་དགོངས་སྙམ་ཡང་། གོང་ལྟར་ལུགས་དང་མཐུན་པའི་འབེལ་གཏམ་བྱེད་ན་བློ་གྲོས་
དང་ལྡན་པ་རྣམས་ཀྱང་དགྱེས་པའི་མཆོད་སྤྲིན་དུ་འགྱུར་ལས་ཆེ་སྙམ་ཏེ། སྨྱོན་པ་ཤི་མིང་གིས་བྲིས་ཏེ་
རང་དང་ཆོས་ཀྱི་བདུད་རྩིས་འབྲེལ་བའི་རྣམ་དཔྱོད་ཡངས་ཤིང་དད་གུས་དམ་ཚིག་འགྱུར་བ་མེད་པའི་
ཉམས་དགའ་ཞེས་པའི་གྲྭ་བཙུན་དེ་ལ་གུས་པས་ཕུལ།
༧ ལུང་རྟོགས་ཡོན་ཏན་གྱི་མངའ་བདག འདི་ཕྱི་གཏན་གྱི་སྐྱབས་
མགོན། མཁས་དང་གྲུབ་པའི་དབང་ཕྱུག མཆོག་སྤྲུལ་རིན་པོ་ཆེས་གཙོ་
བོར་གྱུར་པའི་ནང་ཆེན་གྱི་ཞབས་ཕྱི་བ་དང་བཅས་པ་ལ་གུས་པས་ཞུ་དོན།
ང་དགེ་རྒན་འཁོར་འབངས་དང་བཅས་ལུགས་གཉིས་རྫུ་འཕྲུལ་མཐའ་ཡས་
པའི་སྒོ་ནས་དཔལ་བསམ་འགྲུབ་གླིང་དུ་ཡོང་ནས་ཁྱེད་མཆོག་སྤྲུལ་རིན་པོ་
ཆེ་ལ་མཇལ་དུ་ཕེབས་པ་ཡིན། མཆོག་སྤྲུལ་རིན་པོ་ཆེ་མཁས་དང་གྲུབ་པ།
མཛད་འཕྲིན་གང་ཅིའི་ཐད་ནས་སྙན་གྲགས་མཐའ་ལ་ཁྱབ་པ། རྒྱལ་ཁབ་
སོ་སོ་ན་དབུ་བླར་ཕེབས་དགོས་པའི་གནས་ཚུལ་རིང་མོ་ཉིད་ནས་མངའ་
ཕྱིར། བདག་ཡིད་དབང་མེད་དུ་འཕྲོག་སྟེ་དད་གུས་ཀྱི་རླབས་འཕྲེང་དགུང་



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
དུ་འཕྱུར་བ་ལགས། བདག་ཅག་ནམ་ཡང་ཐུགས་བརྩེ་བས་མི་གཏོང་ཞིང་
རེ་ལྟོས་འཆའ་བའི་སྦྱིན་བདག་རྣམས་ཀྱི་མགོན་དུ་བཞུགས་ཤིང་གང་ལ་གང་
འདུལ་གྱི་མཛད་ཆེན་མཐའ་ཀླས་ཤིང་མུ་མཐར་ཐུག་པར་སྟོན་ཏེ་ལྷ་མིར་
བཅས་པའི་མགོན་དུ་བཞུགས་བཞིན་པ་འདི་ཉིད་ཆེས་ཤིན་ཏུ་ངོ་མཚར་ཞིང་
བསྔགས་འོས་བླ་ན་མེད་པར་གྱུར་པ་ལགས། དེ་ལྟར་གསེར་དངུལ་རྟ་
དང་གླང་ཆེན་སོགས་ཐུགས་བརྩེ་བའི་བདག་ཅག་རྣམས་ལ་བསྩལ་བ་འདི་
ནི་བཀའ་དྲིན་ཆེ་ཞིང༌། ཁྱེད་ཀྱི་མཛད་འཕྲིན་ཡར་ཟླའི་དཔལ་ལ་བསྙེག་
ཕྱིར་དབུ་ཆེན་གྱིས་བཀྲ་ཤིས་པའི་ཚིགས་སུ་བཅད་པ་ཅི་རིགས་ཀྱི་དབུ་འཛིན་
པར་མཛོད། །
རྒྱལ་བསྟན་རིན་པོ་ཆེ་བླ་ལྷག་ཏུ་བཀུར་ཞིང་བསྟན་པའི་སྦྱིན་བདག་ཆེན་
མོ་ཁྱེད་ཀྱིས་དགེ་འདུན་གྱི་སྡེ་རིན་པོ་ཆེ་འདི་ལྟ་བུ་རེ་བསྙེན་བཀུར་བྱེད་པའི་
སྐལ་བ་དང་ལྡན་པ་ནི་ཆེས་ཤིན་ཏུ་ངོ་མཚར་བ་ལགས་། ང་དགེ་རྒན་འཁོར་
འབངས་དང་བཅས་པ་ལོ་དུས་སུ་དཔལ་བསམ་འགྲུབ་གླིང་དུ་ཡོང་སྲོལ་གདའ་
བས་དེ་ལུགས་ལྟར་རྫུ་འཕྲུལ་མཐའ་ཡས་པའི་སྒོ་ནས་འདིར་ཕེབས་པ་ཡིན།
ཁྱེད་སྦྱིན་བདག་རྣམས་ཀྱིས་རྒྱལ་བའི་བསྟན་པ་འཛིན་པའི་དགེ་འདུན་གྱི་
སྡེ་རིན་པོ་ཆེ་ལ་བསྙེན་བཀུར་བླ་ན་མེད་པ་བྱེད་ན་ཚེ་རིང་ཞིང་བཀྲ་ཤིས་
པ། འཕྲལ་ཕུགས་ཀྱི་ལེགས་ཚོགས་མ་ལུས་པ་འབད་མེད་ལྷུན་འགྲུབ་ཏུ་
འབྱུང་བས་དེ་ལུགས་ལྟར་ཐུགས་ལ་འཛིན་པ་དང་། དགེ་རྒན་འཁོར་
འབངས་དང་བཅས་པའི་ལོ་རྒྱུས་བཤད་ན། ཉི་མ་བརྒྱ་ཕྲག་མང་བོའི་བར་
དུ་མི་ཟད་པས་འདིར་མི་སྤྲོ། ཁྱེད་རྣམས་ལ་བཀྲ་ཤིས་བདེ་ལེགས་ཞུ།



ཇོ་ནང་ཨེ་ཝཾ་ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
པོད་བརྒྱུད་པ།
+++འོ་དེ་ལྟར་གཡུ་བྱུར་མུ་མིན་རིན་ཆེན་སྣ་ལྔ་སོགས་རིན་ཐང་གཞལ་དུ་
མ་མཆིས་པ་འདི་དག་ཕུལ་བ་ནི་ཁྱེད་རྣམས་ཀྱི་ཚོགས་རྫོགས་པའི་ཕྱིར་དུ་
ངེད་ཀྱིས་བླངས་པ་ཡིན། ཁྱེད་རྣམས་བཀྲ་ཤིས་པའི་ཕྱིར་དུ་དབུ་ཆེན་གྱིས་
གཡང་འབོད་སོགས་བཀྲ་ཤིས་པའི་ཚིགས་བཅད་རེ་གསུང་གནང་མཛོད།
༄༅། །མཎྜལ་བཤད་པ་དམ་པའི་གསུང་ལས་བཏུས་
པ་མཁས་པ་དགྱེས་པའི་གླུ་ཞེས་
བྱ་བ་བཞུགས།
ཨོཾ་བདེ་ལེགས་སུ་གྱུར་ཅིག
རྨད་བྱུང་ཚོགས་གཉིས་འོ་མའི་དཔལ་ལས་འཁྲུངས། །
ངོ་མཚར་མཚན་དཔེའི་མེ་ཏོག་ས་གསུམ་ཁྱབ། །
ཕན་བདེའི་གེ་སར་བཞད་པའི་གཉེན་གཅིག་པུ། །
མཉམ་མེད་ཟས་གཙང་སྲས་ཀྱིས་དགེ་ལེགས་སྩོལ། །
ཨེ་ཡིག་ཐབས་མཆོག་བདེ་ཆེན་འགྱུར་བ་མེད། །
ཝཾ་ཡིག་ཤེས་རབ་སྟོང་ཆེན་ཕ་རོལ་ཕྱིན། །
ལྷན་སྐྱེས་ཟུང་འཇུག་སྒྱུ་འཕྲུལ་དྲ་བར་ཤར། །
དུས་ཀྱི་འཁོར་ལོས་རྣམ་པ་ཀུན་ཏུ་སྐྱོངས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱལ་བའི་རྒྱལ་ཚབ་མི་ཕམ་མགོན་པོ་དང་། །
རྒྱལ་བའི་ཡབ་གཅིག་རྗེ་བཙུན་འཇམ་པའི་དབྱངས། །
རྒྱལ་བའི་ལུང་བསྟན་ཀླུ་སྒྲུབ་ཐོགས་མེད་ཞབས། །
སྤྱི་གཙུག་པད་ཟླའི་གདན་ལ་རྟག་ཏུ་བཞུགས། །
རྒྱལ་གསུང་འཁོར་ལོ་ཐ་མའི་དགོངས་དོན་མཛོད། །
གངས་ལྗོངས་མུན་གླིང་བསྐྱོད་པའི་འོད་སྟོང་ཅན། །
འཇིག་རྟེན་དབང་ཕྱུག་ངུར་སྨྲིག་གར་བསྒྱུར་བ། །
ཀུན་མཁྱེན་དོལ་པོ་ཆེན་པོར་སྙིང་ནས་འདུད། །
རིས་མེད་བསྟན་པ་རྒྱ་མཚོའི་གཙུག་གི་ནོར་ །
དཔག་མེད་གསང་གསུམ་རྒྱུད་སྡེའི་གཏེར་ཆེན་པོ། །
འཁྲུལ་མེད་སྐད་གཉིས་སྨྲ་བའི་ཉི་མ་ཆེ། །
འཇམ་མགོན་བླ་མ་ཏཱ་ར་ནཱ་ཐར་འདུད། །
གཞོན་དུས་ཉིད་ནས་སྔོན་སྦྱངས་བག་ཆགས་སད། །
དབུས་གཙང་གཉིས་སུ་མདོ་སྔགས་གཉིས་ལ་སྦྱངས། །
ངེས་དོན་བསྟན་པའི་མེ་རོ་རྨངས་ནས་གསོས། །
ཀུན་དགའ་དཔལ་བཟང་ཞབས་པད་སྤྱི་བོས་བསྟེན། །



ཇོ་ནང་ཨེ་ཝཾ་ཤེས་རིག་དཔེ་ཚོགས།
སྙདག་ངག་གི་རོལ་མོ།
པོད་བརྒྱུད་པ་
འགྲོ་ཀུན་དགའ་བའི་ཡེ་ཤེས་ཆེན་པོ་ནི། །
མ་སྨད་ཡོན་ཏན་རང་བཞིན་ལྷུན་གྱིས་གྲུབ། །
དཀྱིལ་འཁོར་རྒྱ་མཚོའི་བྱེད་པོ་དྲིན་ཅན་རྗེ། །
ཀུན་དགའ་ཡོན་ཏན་རྒྱ་མཚོར་གུས་པས་འདུད། །
གཞི་སྣང་འཕོ་མེད་ཆོས་སྐུའི་དབྱིངས་ཀློང་ནས། །
གཞན་སྟོང་དགོངས་པ་མངོན་གྱུར་རིག་འཛིན་མཆོག །
བསྟན་འགྲོའི་དཔུང་གཉེན་མཛད་པ་ཟླ་བྲལ་བ། །
དཀོན་མཆོག་བསྟན་པའི་ཉི་མར་གུས་པས་འདུད། །
འགྲོ་ཀུན་དགའ་བའི་ངེས་གསང་ཐེག་པ་ཆེ། །
གཞོམ་མེད་རྡོ་རྗེའི་གསུང་གི་ན་དཱ་ཡིས། །
འཇིག་བྲལ་སྐུ་བཞིའི་རྒྱལ་སར་དབུགས་དབྱུང་བ། །
འཇམ་དབྱངས་མཁྱེན་རབ་རྒྱ་མཚོར་སྙིང་ནས་འདུད། །
རྣམ་དག་བསླབ་གསུམ་དམར་སེར་གོས་ཀྱིས་ཀླུབས། །
སྡེ་སྣོད་གསུམ་གྱིས་ཐུགས་རྒྱུད་ནོར་བུས་གཏམས། །
འཆད་རྩོད་རྩོམ་གསུམ་ལེགས་བཤད་བདུད་རྩིའི་གཏེར། །
ངག་དབང་ཡོན་ཏན་བཟང་བོར་གུས་པས་འདུད། །
s9



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
སྡང་མིག་གློག་ཞགས་མྱུར་བའི་དགྲ་སྡེའི་དཔུང་། །
སྐད་ཅིག་གིས་བཅོམ་བསྟན་འཛིན་བུ་བཞིན་སྐྱོངས། །
མི་འཇིགས་རྡོ་རྗེའི་སྲུང་མ་རྒྱ་མཚོའི་ཚོགས། །
མི་འབྲལ་རྟག་ཏུ་སྲུང་སྐྱོབས་མ་གཡེལ་ཅིག །
ཅེས་ཤིས་བརྗོད་ཨུ་དམ་ཝ་རའི་ཆུན་པོས་མདུན་བསུས་ཏེ། གང་བརྗོད་
པར་བྱ་བ་ནི་མས་གཏམ་སྲིད་པ་ཆགས་པའི་ལོ་རྒྱུས་ཡས་གཏམ་དམ་པ་ལྷ་
ཆོས་ཀྱི་བྱུང་ཚུལ། སྟེང་ན་ལྷ་ཡི་གདུང་རབས། འོག་ན་འབངས་ཀྱི་མི་
རབས། སྟོང་སྡེ་བའི་ཆགས་ཚུལ་འཇིག་རྟེན་ལུགས་ཀྱི་རྣམ་བཞག་སོགས་
མང་དུ་ཡོད་པ་ལས། འདིར་སྐབས་སུ་བབས་པ་ནི། འོ་དེ་ཡང་། དུས་
གསུམ་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་པའི་མེ་ཏོག་གི་ཆུན་པོ། སྐུ་
གསུང་ཐུགས་ཀྱི་གསང་བ་བསམ་གྱིས་མི་ཁྱབ་པའི་རང་བསྲེལ་ངོ་མཚར་མཚན་
དཔེའི་ཟ་མ་ཏོག་ཏུ་སྤུངས་པའི་ཚོམ་བུ། སྲིད་ཞིའི་དབྱིངས་ན་ཉི་ཟླ་དཔག་
བསམ་བུམ་བཟང་ཡིད་བཞིན་གྱི་ནོར་བུའི་མཆེད་ཟླར་འབར་ཞིང་ལྷ་མི་ལྷ་
མ་ཡིན་གྱི་གཙོ་བོ་བྱེ་བ་ཕྲག་བརྒྱུའི་ཅོད་པན་གྱིས་མངོན་པར་བཏུད་པ། ས་
སྟེང་གི་རྒྱལ་བསྟན་ཡོངས་ཀྱི་མངའ་བདག་རྗེ་བཙུན་བླ་མ་ཐམས་ཅད་མཁྱེན་
ཅིང་གཟིགས་པ་ཆེན་པོ། ངག་དབང་ཡོན་ཏན་བཟང་བོའི་ཞབས་མཐིལ་
རྩིབས་སྟོང་གསེར་གྱི་འཁོར་ལོ་རབ་འབར་མི་འཇིགས་གདོངས་ལྔས་བཏེགས་
པའི་ཁྲིའི་དྲུང་དུ། རབ་དང་མངོན་འདོད་ཡིད་ཆེས་ཀྱི་སོར་བཅུ་སྙིང་ག་
དྷརྨ་ཙཀྲའི་མཛེས་རྒྱན་དུ་བཀོད་དེ་བཅོས་མིན་གུས་ཕྱག་གི་དངོས་པོ་འབུམ་
ཕྲག་དང་བཅས་གསོལ་བ་རྩེ་གཅིག་ཏུ་འདེབས་འབྲས། རྣམ་འདྲེན་སྟོབས་
100



ཇོ་ནང་ཨེ་ཝཾ་ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
པོད་བརྒྱད་པ།
བཅུ་མངའ་བ་མཐའ་དག་གི་གསང་གསུམ་མི་ཟད་རྒྱན་གྱི་འཁོར་ལོའི་མཛོད་
གཅིག་པུར་གྱུར་པ་མགོན་པོ་མཚུངས་ཟླ་མ་མཆིས་པ་ཉིད་ནི་བསྐལ་བ་དཔག་
ཏུ་མ་མཆིས་པའི་སྔ་རོལ་ནས་ཟུང་འཇུག་སྐུ་བཞིའི་གོ་འཕང་མངོན་དུ་མཛད་
དེ། ཇི་སྐད་དུ། ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །ཡིད་
བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་
སླད་རྟག །འདི་ནི་སྤྲོས་དང་བྲལ་བ་སྣང་བར་འགྱུར། །ཞེས་གསུངས་པ་ལྟར་
ཡོངས་སུ་གྲགས་པ་དང་མ་གྲགས་པའི་གཟུགས་སྐུའི་བཀོད་པ་ཆུ་ཟླ་དང་
མིག་འཕྲུལ་བཞིན་གང་ལ་གང་འདུལ་གྱི་རོལ་གར་གཞལ་དུ་མི་སྤྱོད་པའི་
སྐད་ཅིག་རེ་རེ་ཞིང་ཁམས་རབ་འབྱམས་ཀྱི་རྡུལ་གྲངས་དང་མཉམ་པའི་ལུས་
ཅན་བྱང་གྲོལ་ལམ་འབྲས་ཀྱི་བདུད་རྩིས་ཚིམ་པར་མཛད་པའི་རང་བཞིན་
ནི་ཚུར་རོལ་མཐོང་བ་བདག་ལྟ་བུས་བརྗོད་པར་ག་ལ་ནུས། ལྷག་པར་
བདག་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་རྗེ་བཙུན་བླ་མ་ངག་
དབང་ཡོན་ཏན་བཟང་བོ་འདི་ཉིད་ཀྱིས་བསླབ་གསུམ་ལུང་རྟོགས་ཀྱི་བང་
མཛོད་ཐེག་པ་མཆོག་གི་ཡོངས་འཛིན་དགེ་བའི་བཤེས་གཉེན་དུ་མ་ལས་འདུལ་
བ་ཀཱ་རི་ཀཱ་ལྔ་བཅུ་བ་ནས་རྒྱུད་ཀྱི་རྒྱལ་པོ་དཔལ་དུས་ཀྱི་འཁོར་ལོའི་བར་གྱི་
དམ་ཆོས་བདུད་རྩིས་བགོ་སྐལ་མཐའ་དག་བུམ་པ་གང་བྱོའི་རྣམ་པར་ལྷག་
མེད་དུ་བཞེས། སྒྲ་སྙན་སྡེབ་སྦྱོར་སྨན་རྩིས་སོགས་ཐ་སྙད་རིག་པའི་གནས་
དང༌། ནང་དོན་ཚད་མ་དབུ་ཕར་འདུལ་མཛོད་གསང་སྔགས་དང་བཅས་
པར་གསན་སྦྱངས་རྡོ་རུས་ཐུག་པ་ལྟ་བུས་འཛམ་གླིང་རྒྱན་དྲུག་མཆོག་གཉིས་
ཀྱི་དཔེ་ཟླར་གྱུར་པ་ན། གཞུང་ལུགས་རབ་འབྱམས་སྨྲ་བའི་གྲྭ་སྐོར་གནང་
10/



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྟེ་དགེ་ལེགས་ཀྱི་གྲུ་ཆར་འཇོ་བ་དང་ཆབས་གཅིག་མཚན་སྙན་གྱི་འབྲུག་
སྟོང་མཁའ་ལ་ལྡིར་ཞིང་ཕྱོགས་ཐམས་ཅད་ལས་རྣམ་པར་རྒྱལ་བའི་བ་དན་
སྲིད་རྩེར་བསྒྲེངས། གཞན་ཡང་པེ་ཅིན་ཀྲུང་གོ་བོད་བརྒྱུད་མཐོ་རིམ་ནང་
བསྟན་སློབ་གླིང་བས་ཁོང་ཉིད་གདན་ཞུས་ལྟར་པོ་ཏོ་བའི་བེའུ་བུམ་སྔོན་
པོ་རྩ་འགྲེལ་ཤན་སྦྱར་བྱས་ཏེ་སྤྲུལ་སྐུའི་སློབ་གྲྭ་རྣམས་ལ་དཔེ་ཁྲིད་གནད་
སྨིན་མཛད་པ་སོགས་ངོ་མཚར་བའི་རྣམ་ཐར་རྒྱ་ཆེར་མངའ་ཞིང་ད་ལྟར་སའི་
སྟེང་མ་ལུས་པ་འཕྲིན་ལས་ཀྱི་གདུགས་དཀར་གཅིག་གིས་ལྷམ་མེར་གཡོགས་
པ་སོགས་ཡ་མཚན་པའི་རྣམ་ཐར་མཐོང་ཐོས་དྲན་རེག་དོན་ལྡན་གྱི་གནས་
སུ་ཆེ་ཡང་། ཇི་སྐད་དུ། དེ་ཕྱིར་བདག་འདྲས་ཁྱོད་ཡོན་འདི་དག་ཅི། ཤེས་
པ་དང་ནི་བརྗོད་པར་ནུས་འགྱུར་རམ། ཞེས་གསུངས་པ་ལྟར་ཚུར་རོལ་
མཐོང་བ་བདག་ལྟ་བུས་ཞིབ་པར་བརྗོད་པར་ག་ལ་སྤོབས། དེ་ལྟར་མཆོག་
གི་མཛད་ཚུལ་ལ་སྙིང་ནས་ཡི་རང་ཞིང་གུས་པས་ཕྱག་བགྱི་བའི་ཕྱིར་དང་།
སྔོན་ལྷ་བླ་མ་ཁུ་དབོན་དང་འབྲོམ་རྒྱལ་བའི་འབྱུང་གནས་སོགས་ཀྱིས་ལྷ་
གཅིག་དཱི་པཾ་ཀ་ར་ཤྲཱི་ཛྙཱ་ན་སྤྱན་ཇི་ལྟར་དྲངས་པ་དེ་ལྟར་དུ་དུས་འདིར་ཡང་།
མཁས་གྲུབ་ཀྱི་དབང་ཕྱུག་རྗེ་བཙུན་བླ་མ་ངག་དབང་ཡོན་ཏན་བཟང་བོ་
ལུགས་གཉིས་ཀྱི་བཀོད་པ་བསམ་གྱིས་མི་ཁྱབ་པ་དང་བཅས། ལྕམ་ཀུན་
དགའ་འཕྲིན་ལས་དབང་མོའི་ལུང་གིས་བསྔགས་པའི་གནས་མཆོག་དཔལ་
མི་འགྱུར་ངེས་དོན་བསམ་གྲུབ་གླིང་དུ་བྱོན་ཏེ། རྣམ་འདྲེན་བཞི་པ་ཤཱཀྱའི་
རྒྱལ་བོས་ནག་པའི་ཉ་ལ་དཔལ་ལྡན་འབྲས་སྤུང་གི་མཆོད་རྟེན་ཆེན་མོར་
དཔལ་དུས་ཀྱི་འཁོར་ལོའི་རྩ་བའི་རྒྱུད་སྟོང་ཕྲག་བཅུ་གཉིས་པ་གསུངས།
102



པོད་བརྒྱུད་པ
ཇོ་ནང་ཨེ་ཝཾ་ ཤེས་རིག་དཔེ་ཚོགས་ སྙ ན་ཚིག་ངག་གི་རོལ་མོ།
དེའི་རྗེས་སུ་རིགས་ལྡན་འཇམ་དཔལ་གྲགས་པས་རྩ་བའི་རྒྱུད་ཡོངས་སུ་རྫོགས་
པའི་ཚིག་དོན་ཐམས་ཅད་བསྡུས་ཏེ་བསྡུས་པའི་རྒྱུད་ཤོ་ལོ་ཀ་སྟོང་དང་སུམ་
ཅུ་བསྟན། དེ་ལ་རིགས་ལྡན་པད་མ་དཀར་བོའི་འགྲེལ་བཤད་སྟོང་ཕྲག་
བཅུ་གཉིས་པ་མཛད། རྒྱལ་བའི་ལུང་གིས་བསྔགས་པའི་སྐྱེས་བུ་ཆེན་པོ་
ཆོས་ཀྱི་རྗེ་ཐམས་ཅད་མཁྱེན་པ་ཤེས་རབ་རྒྱལ་མཚན་དཔལ་བཟང་བོས་རྒྱུད་
དེ་དག་གི་དགོངས་དོན་མ་ལུས་པ་ཕྲ་ཞིང་ཕྲ་བ་ནས་ཞིབ་པར་གཟིགས་ཤིང་
མཁྱེན་ནས་སྐལ་བ་དང་ལྡན་པའི་གདུལ་བྱ་རྣམས་རྗེས་སུ་བཟུང་བའི་ཆེད་
དུ་སྨིན་བྱེད་དབང་གི་རིམ་པ་ལ་དབང་ཆོག་ཡེ་ཤེས་རྒྱ་མཚོ་མཛད། དེའི་
དགོངས་དོན་ཇི་ལྟ་བ་བཞིན་དུ་འཇམ་མགོན་བླ་མ་ཏཱ་ར་ནཱ་ཐ་སྟེ་སྒྲོལ་བའི་
མགོན་པོའི་ཞལ་སྔ་ནས་ཀྱིས་དཔལ་དུས་ཀྱི་འཁོར་ལོའི་དཀྱིལ་ཆོག་དབང་
གི་ཆོ་ག་དང་བཅས་པ་ཡེ་ཤེས་རྒྱ་མཚོའི་ངག་འདོན་འཁྲུལ་མེད་དང་། རྡོ་
རྗེ་སློབ་དཔོན་གྱི་དབང་། བདག་པོ་དང་བདག་ཆེན་གྱི་དབང་དང་བཅས་
པ་གསལ་བར་བཤད་པའི་དགོངས་པ་ཇི་ལྟ་བ་བཞིན་དུ་རྗེ་བཙུན་བླ་མ་ངག་
དབང་ཡོན་ཏན་བཟང་བོའི་གསུང་གི་དབང་ཕྱུག་ལ་མངའ་བརྙེས་པའི་ལྗགས་
རྣམ་པར་བསྐྱོད་དེ་གང་ལ་གང་མཚམས་ཀྱི་ཟབ་གསང་ཆོས་ཀྱི་འཁོར་ལོ་
བསྐོར་བས་གདུལ་བྱ་སྨིན་གྲོལ་ལ་བཀོད་པ་སོགས་སྐལ་བ་བཟང་བོ་རྫོགས་
ལྡན་གྱི་དཔལ་ལས་ལྷག་པར་མངོན་དུ་གྱུར་པ་དང་། འདུས་སྡེ་རིན་པོ་
ཚེ་ལ་ཕྱི་ནང་གསང་གསུམ་གྱི་བར་ཆད་མེད་ཅིང་མཐུན་རྐྱེན་འབད་མེད་
ལྷུན་འགྲུབ་ཏུ་ཡོངས་པའི་ཆེད་དུ་དཔལ་རྡོ་རྗེ་གཞོན་ནུའི་དབང་ཆེན་ཚད་
ལྡན་སོགས་ལེགས་པར་ཐོབ་པའི་བཀའ་དྲིན་གཏང་རག་མཚོན་ཙམ་དུ་སྣོད་
103



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཅུད་ཞིང་ཁམས་རྒྱ་མཚོའི་བཀོད་པ་ཡིད་དུ་འོང་བའི་སྣ་དྲངས་ཏེ་སྐུ་ཚེ་
མགོན་པོ་ཚེ་མཐའ་ཡས་པའི་ངོ་བོར་བཞུགས་པ་སྐུ་ཡི་རྟེན། གསུང་དབྱངས་
ཡན་ལག་དྲུག་ཅུའི་སྙན་པ་སྒྲོགས་པའི་རྟེན་མཚོན་གླེགས་བམ་གསུང་གི་རྟེན།
ཐུགས་ཡེ་ཤེས་ཆེན་པོའི་བདག་ཉིད་བདེ་སྟོང་ཟུང་འཇུག་གི་ངོ་བོ་ཡིན་པར་
མཚོན་དོན་རྡོ་རྗེ་དང་དྲིལ་བུ་ཐུགས་ཀྱི་རྟེན། རང་གཞན་སེམས་ཅན་ཐམས་
ཅད་ཀྱི་ལུས་ལོངས་སྤྱོད་དུས་གསུམ་གྱི་དགེ་བའི་དངོས་པོ་བཅས་ལྟོས་པ་
མེད་པར་ཕུལ་བ་ལགས་ན་དངོས་འབྱོར་གྱི་འབུལ་སྤམ་པདྨའི་རྩ་བ་ལྟར་
ཕྲ་རུང་། བདག་ཅག་བསོད་ནམས་ཀྱི་ཕུང་བོ་ཡོངས་སུ་རྫོགས་པར་བྱ་བའི་
ཕྱིར་ཆགས་བྲལ་གསེར་དང་བུང་བ་མཉམ་པའི་ཡེ་ཤེས་ཀྱི་གཟིགས་ངོར་ཡིད་
ཙམ་མངའ་བར་ཞུས་ནས། སླར་ཡང་གསོལ་བ་འདེབས་པའི་སྙིང་བོ་ནི།
སྤྱིར་རྣམ་འདྲེན་རྒྱལ་བ་མཉམ་མེད་ཟས་གཙང་སྲས་ཀྱི་ལུང་རྟོགས་ཀྱི་བསྟན་
པ་རིན་པོ་ཆེ་སྒོ་ཀུན་ནས་ཕྱོགས་ཐམས་ཅད་དུ་དར་ཞིང་རྒྱས་པ་དང་། ཁྱད་
པར་དུ་དཔལ་རྒྱལ་བ་ཇོ་ནང་བ་ཆེན་པོའི་ཟབ་མོ་གཞན་སྟོང་དབུ་མའི་ལྟ་
བ་ཉིན་བྱེད་འོད་སྟོང་འབར་བས་ས་གསུམ་འགྲོ་བློའི་མུན་པ་སེལ་ཞིང་།
དགེ་མཚན་འོད་སྣང་འབུམ་གྱིས་ངེས་གསང་པདྨོའི་གེ་སར་འདབ་སྟོང་རྣམ་
པར་བཞད་པ་དང་། ཡང་དགོས་སུ་དཔལ་མི་འགྱུར་ངེས་དོན་བསམ་འགྲུབ་
གླིང་གི་ཆོས་གྲྭ་ཆེན་པོ་འདི་ཉིད་ཀྱི་མཁས་མང་འདུས་སྡེ་རྒྱ་མཚོའི་ལམ་བསླབ་
པ་གསུམ་དང་། ལུང་སྡེ་སྣོད་གསུམ་གྱི་འཆད་ཉན་ཐོས་བསམ་སྒོམ་གསུམ།
འཆད་རྩོད་རྩོམ་གསུམ་སོགས་ཆོས་སྤྱོད་བཅུའི་བྱ་བ་ཁྱད་པར་ཅན། གོང་
ནས་གོང་དུ་འཕེལ་ཞིང་རྒྱས་པ་དང་། བསྟན་པའི་སྦྱིན་བདག་ལྷ་སྡེ་ཚོ་
1{14



པོད་བརྒྱུད་པ།
ཇོ་ནང་ཨེ་ཝཾ ཤེས་རིག་དཔེ་ཚོགས། སྙན་ཚིག་ངག་གི་རོལ་མོ།
བ་བརྒྱུད་ཀྱི་མི་ཕྱུགས་འཁོར་དང་བཅས་པའི་མི་མཐུན་ཉེར་འཚེའི་རིགས་
ཐམས་ཅད་ལྷག་མེད་དུ་དབྱིངས་སུ་ཞི་ནས་མཐུན་རྐྱེན་ཚེ་དང་བསོད་ནམས་
དཔལ་དང་འབྱོར་བ་སྙན་གྲགས་རླུང་རྟ་རིགས་རྒྱུད་སོགས་ཡར་ངོའི་ཟླ་བ་
ལྟར་གོང་ནས་གོང་དུ་འཕེལ་ཞིང་རྒྱས་པ་དང་། སྤྱིར་ཡངས་པའི་རྒྱལ་ཁམས་
མཐའ་དབུས་ཀུན་ཏུ་བདེ་སྐྱིད་རྫོགས་ལྡན་གྱི་དཔལ་ལ་མངོན་པར་རོལ་བའི་
སྐྱབས་འཇུག་ལྷོད་པ་མེད་པ་ཞུ་ཞུ་ལགས།
འོ་སྤྱིར་གོང་དུ་ཞུས་པ་ཐམས་ཅད་ཀྱི་ནང་དུ་འདུས་མོད་འོན་ཀྱང་སླར་
ཡང་ནན་ཞུས་ཀྱི་ཚུལ་དུ་ཕན་བདེ་མ་ལུས་པའི་འབྱུང་གནས་རྒྱལ་བསྟན་
རིན་པོ་ཆེ་དང་དགོས་ཀུན་མཁྱེན་ཇོ་ནང་བའི་བསྟན་པ་རིན་པོ་ཆེ་དར་ཞིང་
རྒྱས་པའི་ཆ་རྐྱེན་དུ་དམིགས་ནས་དཔལ་བསམ་འགྲུབ་གླིང་དུ་བསྡུས་གྲྭ་ཕར་
ཕྱིན་སོགས་ཀྱི་འཆད་ཉན་གྱི་བསླབ་གྲྭ་ཞིག་གསར་དུ་ལོ་འགའི་རིང་དུ་བཙུགས་
ཡོད་ཀྱང་། བསླབ་གྲྭ་བ་རྣམས་ཀྱི་ནང་ནས་འགའ་རེ་ལ་ནད་གཞི་ཕྲན་
བུ་རེས་ཟིན་ཡོད་པས་དེ་དག་ཀྱང་མྱུར་དུ་ནད་ལས་གྲོལ་ཏེ་སླར་ཡང་དཔེ་
ཆའི་གྲལ་དུ་ཞུགས་ནས་མཐར་ལེགས་པོ་ཕྱིན་པའི་སྐྱབས་འཇུག སྤྱིར་གྲྭ་
ཚང་རིན་པོ་ཆེ་འདི་ཉིད་ཀྱི་བླ་རྒན་གྲྭ་རྒན་རྣམས་སྐུ་ཚེ་བརྟན་ཅིང་མཛད་
འཕྲིན་རྒྱས་པའི་སྐྱབས་འཇུག བོར་གཞོན་པ་རྣམས་ཀྱི་ཐོས་བསམ་བསྒོམ་
གསུམ་འཆད་རྩོད་རྩོམ་གསུམ་སོགས་བཤད་སྒྲུབ་ཀྱི་ལས་ལ་བརྩོན་པའི་སྐྱབས་
འཇུག མདོར་ན་ཐུགས་མཐུན་ཞིང་ཁྲིམས་གཙང་བའི་སྒོ་ནས་རྣམ་དཀར་ཀྱི་
ལས་ལ་བརྩོན་པའི་སྐྱབས་འཇུག དེ་ལྟར་བྱེད་པ་ལ་བར་ཆད་རྩོམ་པའི་ཞིང་
བཅུ་ཚང་བའི་བསྟན་དགྲ་སྤྱི་དང་། ཁྱད་པར་གཟུགས་ཅན་གཟུགས་མེད་
105



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱི་འབྱུང་བོ་གདོན་བགེགས་ཐམས་ཅད་ཞི་བས་འདུལ་དུ་མ་འཚལ་ན་དྲག་
པོའི་ལས་ཀྱིས་ཚར་བཅད་དེ་དམིགས་མེད་དབྱིངས་སུ་ཞི་བའི་སྐྱབས་འཇུག
དེ་ལྟར་གང་ཞུས་པ་ཐམས་ཅད་བླ་མ་དགེ་འདུན་ཆོས་སྲུང་དང་བཅས་པའི་
ཐུགས་དམ་རྡོ་རྗེའི་རྭ་གུར་ནས་ནམ་ཡང་མི་འདོར་བ་མཁྱེན་མཁྱེན་ཞུ།
སླར་སྨྲས་པ།
རིགས་ལྡན་པད་དཀར་འཛིན་པ་ངུར་སྨིག་གི །
གར་གྱི་རྣམ་རོལ་ཀུན་མཁྱེན་ཇོ་ནང་བས། །
རྒྱུད་དོན་འཁྲུལ་མེད་ཡེ་ཤེས་རྒྱ་མཚོ་ཡི། །
དུས་ཀྱི་འཁོར་ལོའི་དབང་ཆོག་གསལ་བར་མཛད། །
གངས་ཅན་འདི་ན་རྒྱལ་བ་གཉིས་པ་བཞིན། །
དང་བོའི་སངས་རྒྱས་དུས་ཀྱི་འཁོར་ལོ་ཡི། །
ཕྱི་ནང་གཞན་གསུམ་དོན་ཀུན་ཚུལ་བཞིན་དུ། །
སྨྲ་བའི་སྐྱེས་བུ་ཁྱོད་ཉིད་གཅིག་པུར་ངེས། །
གང་གི་མཁྱེན་བློ་ཟབ་རྒྱས་རྒྱ་མཚོ་ཆེར། །
མདོ་སྔགས་རྒྱུད་སྡེའི་དོན་ཟབ་ནོར་བུས་གཏམས། །
རྣམ་དཔྱོད་བློ་གྲོས་གྲུར་ཞུགས་ཡིད་བཞིན་ནོར། །
ཚུལ་བཞིན་ལེན་མཁས་ཀུན་མཁྱེན་སྒྲོལ་མགོན་འདུད། །
106



ཇོ་ནང་ཨེ་ཝཾ་ཤེས་རིག་དཔེ་ཚོགས། ། སྙན་ཚིག་ངག་གི་རོལ་མོ།
པོད་བརྒྱུད་པ།
བདེན་གཉིས་ཤེས་བྱའི་གནས་ཀུན་ཚུལ་བཞིན་གཟིགས། །
རབ་འབྱམས་གཞུང་ལུགས་རྒྱ་མཚོའི་ཕ་རོལ་སོན། །
བསྟན་པའི་དེ་ཉིད་སྨྲ་ལ་ཟླ་མེད་པ། །
ངག་དབང་ཡོན་ཏན་བཟང་བོར་གུས་པས་འདུད། །
རྒྱལ་བ་གཉིས་པའི་མདོ་སྔགས་བསྟན་པའི་བཅུད། །
གངས་རིའི་ཁོར་ཡུག་ཡངས་པའི་ལྗོངས་འདི་ན། །
ཡོངས་རྫོགས་སྤེལ་ལ་འགྲན་པའི་ཟླ་བྲལ་བ། །
མཚན་ལྡན་རྩ་བའི་བླ་མར་གུས་པས་འདུད། །
ཚེ་ཡི་མཆོག་སྩོལ་ཚེ་ལྷ་རྣམ་གསུམ་དང༌། །
བསྟན་འདི་སྲུང་བའི་དམ་ཅན་ཚོགས་རྣམས་ཀྱིས། །
བདག་གི་ཡིད་ལ་བསམ་པའི་དོན་རྣམས་ཀུན། །
སྒྲུབ་པའི་བར་ཆད་སེལ་ལ་དངོས་གྲུབ་སྩོལ། །
རྒྱལ་བསྟན་འཛིན་ལ་བརྩོན་པ་མི་འདོར་ཞིང་། །
རིས་མེད་བསྟན་འཛིན་སྐྱེས་བུའི་ཚོགས་རྣམས་ཀྱི། །
ཞབས་ཟུང་རྡོ་རྗེའི་ཁྲི་ལས་མི་གཡོ་ཞིང་། །
མཛད་འཕྲིན་ཀུན་གསལ་མཐའ་ལས་བརྒལ་གྱུར་ཅིག །
Id7



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
བསླབ་གསུམ་ཁྲིམས་ཀྱི་དྲི་བསུང་ལེགས་འཐུལ་ཞིང་། །
འཛིན་མའི་ཁྱོན་འདིར་རྣམ་པར་མཛད་བཟང་རྒྱུན། །
ལུང་རྟོགས་ཡོན་ཏན་མེ་ཏོག་འདབ་སྟོང་བཀྲ །
དགེ་འདུན་གུར་ཀུམ་ཚལ་ཆེན་རྒྱས་གྱུར་ཅིག །
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
ཚེ་གཅིག་ཉིད་ལ་ཁ་སྦྱོར་བདུན་ལྡན་སྐུ། །
རྡོ་རྗེ་འཆང་ཆེན་དུས་ཀྱི་འཁོར་ལོ་ཡི། །
གོ་འཕང་ཐོབ་ནས་རིང་བོར་མི་ཐོགས་པར། །
སྲིད་པའི་མཚོ་ལས་འགྲོ་ཀུན་སྒྲོལ་གྱུར་ཅིག །
ངེས་དོན་མཐར་ཐུག་ཀུན་མཁྱེན་ཇོ་ནང་བའི། །
བསྟན་པ་ཕྱོགས་བཅུའི་ས་སྟེང་ཀུན་ཏུ་ཁྱབ། །
ནམ་ཡང་ནུབ་པ་མེད་པར་ཆུ་རྒྱུན་བཞིན། །
འཁོར་བ་ཕྱི་མཐའི་བར་དུ་འཇུག་གྱུར་ཅིག ། །
ཅེས་མཎྜལ་བཤད་པ་འདི་ཉིད་འབྲས་སྒོ་ཤེར་རྒྱམ་པའི་གསུང་ལས་གཙོ་བོ་བ ཏུས་ཤིང་དམ་པ་གཞན་གྱི་
གསུང་ལས་ཀྱང་ཁ་བསྐང་སྟེ་ཀུན་དགའ་དཔལ་ལྡན་གྱིས་བྲིས་པ་དགེ་
108



ཇོ་ནང་ཨེ་ཝཾ་ ཤེས་རིག་དཔེ་ཚོགས།
དཔྱད་རྩོམ་རིགས་པའི་རལ་གྱི་
པོད་བརྒྱུད་པ།
དཔྱད་རྩོམ་རིགས་པའི་རལ་གྲི།
༄༅།།སྐྱབས་འགྲོའི་གོ་དོན་མདོར་
བསྡུས་བཞུགས།
རྨད་བྱུང་ལུང་རིགས་སྒེག་མོའི་འགྲམ་ཆང་གིས། །
མདོ་སྔགས་གཞུང་བརྒྱའི་བ་ཀུ་ལ་ཡི་ཚལ། །
སྐལ་བཟང་བུང་བའི་དཔལ་དུ་བཞད་མཛད་རྗེ། །
རྗེ་བཙུན་བླ་མ་མཆོག་ལ་གུས་པས་འདུད། །
དེ་ལ་འདིར་བཤད་པར་བྱ་བ་ནི་ལམ་ཐམས་ཅད་ཀྱི་གཞི་རྟེན་སྐྱབས་
སུ་འགྲོ་བ་དེ་ཡིན། དེ་ལ་ཡང་སྐྱེས་བུ་ཆེ་འབྲིང་གི་ཁྱད་པར་དང་། མདོ་
སྔགས་ཀྱི་ཁྱད་པར་དང་། གྲུབ་མཐའ་གོང་འོག་གི་ཁྱད་པར་སོགས་ཕྲ་ཞིབ་
རྣམ་དཔྱོད་ཡངས་པའི་འོད་སྣང་སྤྲོས་ཏེ་རྒྱུད་བླ་རྩ་འགྲེལ་དང་ཕར་ཕྱིན་
ཊཱིཀ་ཆེན་སོགས་ལས་བསྟན་པ་ལྟར་དཔྱད་དགོས་མོད་འོན་ཀྱང་འདིར་ཡིག་
ཚོགས་ལ་འཇིགས་ཏེ་སྐབས་དོན་ཅུང་ཟད་དཔྱད་ན། རང་གཞན་སེམས་
ཅན་ཐམས་ཅད་སྲིད་ཞིའི་འཇིགས་པ་ལས་སྐྱོབ་པའི་སྐྱབས་སུ་དཀོན་མཆོག་
གསུམ་བསྟེན་པའི་བློ་དེ་སྐྱེས་བུ་ཆེན་པོའི་སྐྱབས་འགྲོ་དང་། སངས་རྒྱས་
109



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐྱབས་སྟོན་པ་པོ་དང༌། ཆོས་སྐྱབས་དངོས། དགེ་འདུན་སྐྱབས་སྒྲུབ་
པའི་ཟླ་གྲོགས་སུ་བསྟེན་དགོས། སྐྱབས་འགྲོའི་རྒྱུ་ནི་སྲིད་ཞིའི་སྡུག་བསྔལ་
སོགས་ལ་འཇིགས་པ་དང༌། དཀོན་མཆོག་གསུམ་ལ་འཇིགས་པ་དེ་ལས་
སྐྱོབས་པའི་ནུས་པ་ཡོད་པར་ཡིད་ཆེས་པའི་དད་པ་དང་གཉིས་དེ་ཡིན། འོ་
ན་དེ་འདྲའི་སྐྱབས་འགྲོའི་ངོ་བོ་གང་ཞེ་ན། རང་ངམ་གཞན་འཇིགས་པ་
ཅི་རིགས་ལས་སྒྲོལ་བའི་དཔུང་གཉེན་དུ་མཆོག་གསུམ་གང་རུང་འཛིན་པའི་
ཤེས་རབ་གཙོ་འཁོར་ཅི་རིགས་ཀྱིས་བསྡུས་པ་དེ་སྐྱབས་འགྲོའི་ངོ་བོའམ་
མཚན་ཉིད། ས་མཚམས་ནི། ལམ་མ་ཞུགས་ནས་སངས་རྒྱས་ཀྱི་སའི་
བར་ཡོད་དོ། །འདིའི་སྒྲ་བཤད་སོགས་འབྲི་དགོས་ཀྱང་མང་དོགས། དབྱེ་
ན་སྐྱེས་བུ་ཆེ་འབྲིང་གི་དེ་གསུམ་མོ། །འོ་ན་སྐྱབས་སུ་འགྲོ་བའི་ཡུལ་དཀོན་
མཆོག་གསུམ་དེ་ཡིན་ན། དེའི་ངོ་བོ་མཚན་ཉིད་གང་ཞེ་ན། འདུས་མ་
བྱས་སོགས་ཡོན་ཏན་བརྒྱུད་དང་ལྡན་པའི་སྐྱབས་གནས་མཐར་ཐུག་དེ།
སངས་རྒྱས་དཀོན་མཆོག་དང་། བསམ་མེད་གཉིས་མེད་སོགས་ཡོན་ཏན་
བརྒྱུད་དང་ལྡན་པའི་འཕགས་རྒྱུད་ཀྱི་རྣམ་བྱང་བདེན་པ་དེ་ཆོས་དང་
། རིག་
གྲོལ་གྱི་ཡོན་ཏན་བརྒྱུད་དང་ལྡན་པའི་ཐེག་ཆེན་འཕགས་པ་ཐེག་ཆེན་དགེ་
འདུན་དཀོན་མཆོག་གི་མཚན་ཉིད། གཞན་ཡང་ཀུན་རྫོབ་དང་དོན་དམ་
པའི་སྐྱབས་ཀྱི་ཁྱད་པར། དེ་དག་གི་མཚན་ཉིད་གོ་དོན་སོགས་སྤྲོས་ན་མང་
འགྲོ། དཀོན་མཆོག་གསུམ་གྱི་ཡོན་ཏན་ཤེས་པ་དང་། ཁྱད་པར་ཤེས་པ།
ཁས་བླངས་སོགས་ཀྱིས་བསྡུས་པའི་ཤེས་རབ་གཙོ་འཁོར་ཅི་རིགས་དེ་སྐྱབས་
འགྲོའི་ངོ་བོ་དང་། སྐྱབས་འགྲོ་དང་སྐྱབས་སུ་འགྲོ་བ་གཉིས་ཀྱང་མི་འདྲ་
10



ཇོ་ནང་ཨེ་ཝཾ་ཤེས་རིག་དཔེ་ཚོགས་
ད
པྱད་རྩོམ་རིགས་པའི་རལ་གྲི།
པོད་བརྒྱུད་པ་
སྟེ་མང་དོགས། ཁྱེད་ཀྱི་དྲི་དོན་ལྟར་སྐྱབས་ལ་རྒྱུ་སྐྱབས་དང་འབྲས་སྐྱབས་
གཉིས་ལས། དང་བོ་རྒྱུའི་སྐྱབས་འགྲོ་ནི། རང་གཞན་གཉིས་ཀ་སྲིད་ཞིའི་
འཇིགས་པ་ལས་སྐྱོབས་པའི་ནུས་པ་ཡོད་པར་ཡིད་ཆེས་ནས་རང་དུས་སུ་
གཞན་རྒྱུད་ལ་གྲུབ་ཟིན་གྱི་སངས་རྒྱས་དེ་རང་གཞན་གཉིས་ཀ་སྲིད་ཞིའི་
འཇིགས་པ་ལས་སྐྱབས་སྟོན་པ་པོ་དང་། ཆོས་ལ་སྐྱབས་དངོས་དང་།
དགེ་འདུན་ལ་སྐྱབས་སྒྲུབ་པའི་ཟླ་གྲོགས་སུ་བསྟེན་ནོ་སྙམ་པའི་བློ་དེ་ཡིན།
གཉིས་པ་འབྲས་བུའི་སྐྱབས་འགྲོ་ནི་རང་གི་ཐོབ་འགྱུར་གྱི་དཀོན་མཆོག་
གསུམ་དེ་རང་གཞན་འཇིགས་པ་མཐའ་དག་ལས་སྒྲོལ་པའི་ནུས་པ་ཡོད་
པར་ཡིད་ཆེས་ནས་རང་ལ་ཐོབ་འགྱུར་གྱི་དཀོན་མཆོག་གསུམ་དེ་རང་རྒྱུད་
ལ་བསྐྱེད་ནས་དེ་ཉིད་རང་གཞན་འཇིགས་པ་ལས་སྒྲོལ་བའི་དཔུང་གཉེན་
དུ་འཛིན་ནོ་སྙམ་པའི་བློ་དེ་ཡིན་ནོ། །ཐེག་ཆེན་མཐོང་ལམ་པ་ཡིན་ཚད་
ཀྱི་རང་རྒྱུད་ཀྱི་ཆོས་དཀོན་མཆོག་དང་དགེ་འདུན་དཀོན་མཆོག་གཉིས་ལ་
རང་གཞན་གཉིས་ཀ་སྲིད་ཞིའི་འཇིགས་པ་ལས་སྒྲོལ་བའི་ནུས་པ་ཡོད་པར་
ཡིད་ཆེས་ནས་རང་རྒྱུད་ལ་ཐོབ་ཟིན་གྱི་དཀོན་མཆོག་དེ་གཉིས་རང་གཞན་
མཐའ་དག་སྲིད་ཞིའི་འཇིགས་པ་ལས་སྒྲོལ་པའི་དཔུང་གཉེན་དུ་འཛིན་ནོ་
སྙམ་པའི་བློ་དེ་སློབ་པའི་གྲུབ་ཟིན་གྱི་འབྲས་བུའི་སྐྱབས་འགྲོ་དེ་ཡིན་ནོ། །
དེ་ཡང་ཐེག་པ་ཆེ་ཆུང་གཉིས་ཀས་རྒྱུ་དང་འབྲས་བུའི་སྐྱབས་འགྲོ་གཉིས་ཀ་
བྱེད་ཀྱང་ཐེག་དམན་པས་རྒྱུའི་སྐྱབས་འགྲོ་གཙོ་བོར་བྱེད། ཐེག་ཆེན་པས་
འབྲས་བུའི་སྐྱབས་འགྲོ་གཙོ་བོར་བྱེད་དོ། །གཞན་ཡང་སྐྱབས་འགྲོའི་ཁོངས་
སུ་མ་འདུས་པའི་ཐེག་པ་གསུམ་གྱི་ལམ་མེད་པར་ཤེས་དགོས་ཏེ། ཐེག་པ་
I11



=
ཀུན་དགའ་དཔལ་ལྡན་རྒྱ་མཚོའི་གསུང་འབུམ་
གསུམ་གྱི་ལམ་ཐམས་ཅད་སྐྱབས་འགྲོའི་ཉམས་ལེན་ཡིན་པའི་ཕྱིར་ཏེ། དར་
ཊཱིཀ་ལས། སྐྱབས་འགྲོ་འདི་ནི་གོ་བ་ལེགས་པར་ཆགས་ན་གསུང་རབ་
དགོངས་འགྲེལ་དང་བཅས་པ་མ་ལུས་པ་སྐྱབས་འགྲོ་བྱས་པའི་ཡན་ལག་ཏུ་
ཤེས་པར་འགྱུར་རོ། །ཞེས་གསུངས་པའི་ཕྱིར། སྐྱབས་འགྲོའི་གོ་དོན་ཞིབ་
མོར་ངེས་འདོད་ཡོད་ན། པར་ཊཱིཀ་སོགས་སུ་བལྟ་བར་བྱའོ། །
མཐའ་དཔྱད་ཅུང་ཟད་བྱས་ན། རྒྱུ་སྐྱབས་དང་འབྲས་སྐྱབས་གཉིས་
འགལ་བར་ཐལ། གང་ཟག་དེའི་རྒྱུ་སྐྱབས་དང་འབྲས་སྐྱབས་གཉིས་འགལ་
བའི་ཕྱིར་ན་མ་ཁྱབ། འདོད་ན་སྟོན་པ་ཤཱཀྱ་ཐུབ་པ་ཆོས་ཅན། རྒྱུ་སྐྱབས་
མ་ཡིན་པར་ཐལ། འབྲས་སྐྱབས་ཡིན་པའི་ཕྱིར་ཏེ། དེ་ཁྱེའུ་སྣང་བྱེད་
དང་ང་ལས་ནུའི་འབྲས་སྐྱབས་ཡིན་པའི་ཕྱིར། དེར་ཐལ། དེ་དེ་གཉིས་
ཀྱི་ཐོབ་བྱ་མཐར་ཐུག་ཡིན་པའི་ཕྱིར། གོང་གི་སྟོན་པ་ཤཱཀྱ་ཐུབ་པ་རྒྱུ་སྐྱབས་
མ་ཡིན་པ་འདོད་མི་ནུས་ཏེ། སྟོན་པ་ཤཱཀྱ་ཐུབ་པ་དེ་རང་གི་གདུལ་བྱ་ཐེག་
པ་གསུམ་གྱི་གང་ཟག་གི་རྒྱུ་སྐྱབས་ཡིན་པའི་ཕྱིར། དེར་ཐལ། སངས་རྒྱས་
འཕགས་པ་ཡིན་པའི་ཕྱིར། འདིར་གཞུང་ཆེན་རྣམས་ལས་གསུངས་པ་
ལྟར་ཅུང་ཟད་དཔྱད་པ་ནི་སྤྲུལ་བའི་སྐུ་མཆོག་ཉིད་ཀྱི་བློ་གྲོས་རྒྱས་ཕྱིར་དུ་
ཡི་གེའི་ངལ་བ་ལ་མ་བལྟས་པར་བྲིས་པ་ལགས། ཐུན་མོང་མ་ཡིན་པ་གསང་
སྔགས་རྡོ་རྗེ་ཐེག་པའི་ལུགས་ཀྱི་སྤྱི་ཁྱབ་ཀྱི་དཀོན་མཆོག་གསུམ་དང༌། ཁྱད་
པར་གྱི་བླ་མ་ཡི་དམ་ཆོས་སྐྱོང་གསུམ་ལའང་སྐྱབས་སུ་འགྲོ་དགོས་པས།
སྐབས་འདིར་སྐྱབས་འགྲོ་དྲུག་སྐོར་མཛད་དོ། །དེ་ཡང་དགོས་པ་ཁྱད་པར་
ཅན་གཞན་ཡོད་པ་སོགས་རྗེ་ཐམས་ཅད་མཁྱེན་པའི་ཁྲིད་ཡིག་རྣམས་སུ་གསལ་
}{2



ཇོ་ནང་ཨེ་ཝཾ་ཤེས་རིག་དཔེ་ཚོགས? དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
བས་འདིར་ཡིག་ཚོགས་ཀྱིས་ངལ་བ་མི་དགོས་སོ། །གཞན་ཡང་སྐྱབས་འགྲོའི་
བསླབ་བྱ་དང་། ཕན་ཡོན་སོགས་ཤེས་དགོས་པ་དུ་མ་ཡོད་ཀྱང་མང་དོགས།
བདག་གིས་འདི་ལྟར་བྲིས་པས་ཀྱང་མཆོག་སྤྲུལ་ཉིད་ཀྱིས་སྐྱབས་འགྲོའི་གོ་
དོན་ཐོས་བསམ་གྱིས་གཏན་ལ་ཕབས་པའི་མཐུན་རྐྱེན་དུ་འགྱུར་བར་སྨོན་
ནོ། །
འདིར་སྨྲས་པ།
ཕུལ་བྱུང་རྣམ་དཔྱོད་འཇམ་དཔལ་ལ་འགྲན་ཞིང་། །
མཆོག་སྤྲུལ་དམ་པའི་མཛད་སྤྱོད་ཨེ་མ་མཚར། །
བདེ་ལེགས་ཀུན་གྱི་བྱེད་པོ་མཆོག་གསུམ་ལ། །
སྐྱབས་སུ་སོང་བའི་བསོད་ནམས་གཞལ་ནུས་མིན། །
སྤྲང་བན་དཔལ་གྱི་མིང་གིས་ཁྱེད་ཉིད་ཀྱི། །
བློ་གྲོས་རྒྱས་ཕྱིར་དྲི་དོན་ལྟར་དུ་བྲིས། །
དགེའོ། །
༄༅།།ཕོ་ནི་འདས་དང་སོགས་ཀྱི་ཚུལ་ལ་དཔྱད་
པ་བློ་གསལ་དགའ་སྟེར།
བློ་གྲོས་ཉིན་བྱེད་རྒྱས་པའི་འོད་སྣང་གིས། །
དཀའ་གནད་པད་མའི་སྦུབ་བརྒྱ་དགྲོལ་མཛད་པ། །
113



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འཕྲིན་ལས་དྲི་བསུང་ཕྱོགས་སུ་འཐུལ་བའི་གཏེར། །
བཤེས་གཉེན་འཇམ་དཔལ་དབྱངས་དངོས་སྙིང་ནས་དྲན། །
ཞེས་པའི་སྙན་ཚིག་པད་མ་དཀར་བོས་མདུན་བསུས་ཏེ་སྐབས་ཀྱི་བཤད་
པར་བྱ་བ་ནི། ཕོ་ནི་འདས་དང་གཞན་བསྒྲུབ་ཕྱིར་ཞེས་སོགས་ཀྱི་གོ་དོན་
དཔྱིས་ཕྱིན་པར་གོ་བ་ལ་ཐོག་མར་འདི་ལྟར་དཔྱད་དགོས་ཏེ། ཤིང་མཁན་
གྱིས་སྟ་རེས་ཤིང་གཅད་ཅེས་པའི་དཔེ་བརྗོད་དེ་ལ་ཅུང་ཟད་དཔྱད་ན། ཤིང་
མཁན་བྱེད་པ་པོ་གཙོ་བོ་དང་། གྱིས་ཞེས་བྱེད་པོ་སྟོན་བྱེད་ཀྱི་སྒྲའོ། །ལྟ་
རེ་བྱེད་པ་པོ་ཕལ་བ་དང་། ས་འདི་ཤིང་བཅད་པའི་བྱ་བ་སྟོན་ནུས་ཀྱི་
རྩོད་མེད་ཀྱི་སྒྲའོ། །ཤིང་འདི་བཅད་པའི་བྱ་བ་འཇུག་པའི་ཡུལ་དང་ལས་
སུ་འདོད། གཅད་ཅེས་པ་ནི་བྱ་བ་ཡིན། ཡང་ན། ལས་གང་བྱེད་པ་པོ་
ལ་བདག་ཅེས་བྱ་སྟེ། དཔེར་ན་ཤིང་གཅོད་པ་པོ་ལྟ་བུའོ། །གང་བྱ་བའི་
དངོས་པོ་ནི་གཞན་ཡིན་ཏེ། ཤིང་གཅད་པའི་བྱ་བ་ལྟ་བུའོ། ། །
བྱ་བ་སྒྲུབ་པའི་ཡུལ་ལ་ལས་ཀྱི་དངོས་པོ་ཞེས་བྱ་སྟེ། གཅད་བྱའི་ཤིང་
ལྟ་བུའོ། །བྱེད་པ་པོ་ཤིང་མཁན་དང་འབྲེལ་བའི་ལས་ལ་བྱེད་པའི་ལས་ཞེས་
བྱ་སྟེ། ཤིང་མཁན་གྱིས་སྟ་རེས་ཤིང་གཅོད་པ་ལྟ་བུའོ། །བྱ་བའི་ཡུལ་ཤིང་
དང་འབྲེལ་བའི་ལས་ལ་བྱ་བའི་ལས་ཞེས་བྱ་སྟེ། ཤིང་བཅད་ནས་དུམ་བུར་
སོང་བའི་ཆ་ལྟ་བུའོ། །ཡང་ན་སྟ་རེ་ཤིང་ལ་ཟུག་ཤུལ་ནས་ཤིང་ཤོག་བྲུལ་
བའི་ཉག་ལྡོང་གི་རྣམ་འགྱུར་དེའོ། །གོང་གི་བྱེད་པའི་ལས་དང་བྱ་བའི་ལས་
གཉིས་གལ་བོ་ཆེའི་ཚུལ་དུ་སླར་ཡང་དཔྱད་ན། སྟ་རེས་ཤིང་གཅོད་པའི་
བྱ་བ་ཆོས་ཅན། བྱེད་པ་པོ་དང་འབྲེལ་བའི་ལས་ཡིན་ཏེ། སྟ་རེ་དང་འབྲེལ་
114



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱུད་པ་
ནས་ངོ་བོ་གཅིག་ཏུ་ཡོད་པའི་ཕྱིར། ཤིང་གཅད་པར་བྱ་ཞེས་པ་དེ་ཆོས་ཅན།
བྱ་བ་གཞི་ལ་ཡོད་པའི་ལས་ཡིན་ཏེ། ཤིང་དུམ་བུར་སོང་བའི་ཆ་ཤིང་ཁོ་རང་
དང་འབྲེལ་ཡོད་པའི་ཕྱིར། མདོར་ན་ཤིང་མཁན་ནམ་ཤིང་གཅོད་པ་བོ་
ལ། བྱེད་པ་པོ་ཞེས་ཟེར། གཅོད་བྱེད་སྟ་རེ་ལ་བྱེད་པ་དང་། གཅོད་
པར་བྱེད་པ་ནི་སྟ་རེ་དང་ངོ་བོ་གཅིག་པའི་བྱེད་པའི་ལས་དང་། དེ་རྣམས་
ལ་རིམ་བཞིན་བྱེད་པོ་བདག་བརྗོད་ཀྱི་སྒྲ་དང་། བྱེད་པ་བདག་བརྗོད་ཀྱི་
སྒྲ་དང་། བྱེད་པའི་ལས་བརྗོད་པའི་སྒྲ་ཟེར། དེ་རྣམས་སྐབས་འདིའི་
བདག་གཞན་གཉིས་ལས་དངོས་པོ་བདག་དང་། གཅད་བྱ། གཅད་པར་
བྱ། གཅད་བྱའི་ཤིང་རྣམས་ལས་གཅད་བྱ་ཞེས་པ་གཞན་བརྗོད་ཀྱི་སྒྲ་དང་།
གཅད་པར་བྱ་ཞེས་པ་བྱ་བའི་ལས་བརྗོད་པའི་སྒྲ་ཟེར། གཅད་བྱའི་ཤིང་
ནི་བྱ་བ་འཇུག་པའི་ཡུལ་ཡིན། དེ་དག་དངོས་པོ་གཞན་དུ་འཇོག བདག་
གི་ཕྱོགས་སུ་གཏོགས་པའི་བྱེད་ལས་བརྗོད་པའི་སྒྲ་ནི་ཤིང་གཅོད་པར་བྱེད་
ཅེས་པ་དེ་ཡིན། དེ་ནི་དུས་གསུམ་ལས་བྱེད་བཞིན་ད་ལྟ་བ་སྟོན་པའི་སྒྲ་
ཡིན། གཞན་གྱི་ཕྱོགས་སུ་གཏོགས་པའི་བྱ་ལས་སྟོན་པའི་སྒྲ་ནི་ཤིང་གཅད་
པར་བྱ་ཞེས་པ་དེ་ཡིན། དེ་ནི་དུས་གསུམ་ལས་བྱ་འགྱུར་མ་འོངས་པ་སྟོན་
པའི་སྒྲ་ཡིན། ཤིང་གཅོད་པ་པོ་དང་གཅོད་བྱེད་གཉིས་ནི་བྱེད་པ་པོ་སྟོན་
པའི་སྒྲ་དང་། གཅད་བྱ་དང་གཅད་བྱའི་ཤིང་ལྟ་བུ་ནི་གཞན་བརྗོད་ཀྱི་
སྒྲ་ཡིན། དེ་རྣམས་དུས་གསུམ་གང་དུའང་མི་གཏོགས། མདོར་ན། ཤིང་
བཅད་ལྟ་བུ་འདས་པ་དང་། གཅོད་བཞིན་པ་ལྟ་བུ་ད་ལྟ་བ་དང་། གཅད་
པར་འགྱུར་ལྟ་བུ་མ་འོངས་པ་དང་། ཆོད་ཅིག་ལྟ་བུ་བསྐུལ་ཚིག་གོ །ཡང་
115



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ན་གཅོད་པ་པོ་གཅོད་བྱེད། གཅོད་པར་བྱེད་རྣམས་བདག་དང་། ཕྱི་མ་
དུས་གསུམ་ལས་ད་ལྟ་བ་དང་བྱེད་ལས་སྟོན་པའི་སྒྲའོ། །གཅད་བྱའི་ཤིང་།
གཅད་བྱ། གཅད་པར་བྱ་རྣམས་གཞན་དང་། ཕྱི་མ་དུས་གསུམ་ལས་མ་
འོངས་པ་དང་བྱ་ལས་སྟོན་པའི་སྒྲའོ། །ཤིང་བཅད་ཟིན་འདས་པ། ཆོད་ཅིག་
ལྟ་བུ་བསྐུལ་ཚིག དེ་རྣམས་གཟུགས་འགྱུར་བའི་བྱ་ཚིག་གོ །དེ་རྣམས་ནི་
ལས་གང་ཞིག་བྱེད་པ་པོ་གཞན་དང་དངོས་སུ་འབྲེལ་བའི་དབང་དུ་བྱས་
པའོ། །སྔོན་འཇུག་གི་མ་ནིང་ག་ད་གཉིས་དངོས་པོ་བདག་དང་གཞན་གཉིས་
ཀ་ལ་འཇུག་པ་དང་། དུས་གསུམ་ལས་ད་ལྟ་བ་སྟོན་པའི་ཕྱིར་འཇུག་པ་
ནི་མ་ནིང་དགོས་པ་གང་གི་ཕྱིར་འཇུག་པ་བཤད་པའི་སྐབས་རྩ་བར། མ་
ནིང་གཉིས་ཀ་ད་ལྟ་ཆེད། །ཅེས་གསུངས་པ་ལྟར་གྱི་དགོངས་པ་བཞིན་འདིར་
ཡང་དཔེ་བརྗོད་བྲི་ཁུལ་བྱས་པའོ། །གཞན་ཡང་སྟ་རེས་ཤིང་བཅད་ལྟ་བུ་
ལ་མཚོན་ཏེ། གང་གིས་འཇུག་པ། གང་ལ་འཇུག་པ། ཇི་ལྟར་འཇུག་
པ། ཅིའི་ཕྱིར་འཇུག་པ་བཞིར་བཤད་ན། སྔོན་འཇུག་ཕོ་བ་ཡིག་མིང་
གཞི་ཕོ་ཅ་ཡིག་གི་སྔོན་དུ་འཇུག་པ་ཡིན་ཏེ། ཕོ་ནི་ཕོ་དང་ཞེས་པའི་དགོངས་
པའོ། །དེས་ན། དང་བོ་གཉིས་མཉམ་དུ་སོང་བ་ཡིན་ནོ། །ཞར་བྱུང་མི་
འཇུག་ཚུལ་ཡང་སྔོན་འཇུག་ཕོ་བ་ཡིག་མིང་གཞིའི་ཚ་ལ་མི་འཇུག་པ་ལྟ་བུ་
ཡིན་ཏེ། ཕོ་ནི་མ་ནིང་ལ་མི་འཇུག །ཅེས་པའི་དགོངས་པའོ། །
གསུམ་པ་ནི། སྔོན་འཇུག་ཕོ་བ་ཡིག་མིང་གཞིའི་ཡི་གེ་ཕོ་ཅ་ཡིག་ལ་དྲག་
པའི་ཚུལ་གྱིས་འཇུག་སྟེ། ཕོ་ནི་དྲག་པའི་ཚུལ་གྱིས་འཇུག །ཅེས་གསུངས་
པའི་ཕྱིར་རོ། །
i16



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
བཞི་བ་ནི། སྔོན་འཇུག་ཕོ་བ་ཡིག་དགོས་པ་དུས་གསུམ་ལས་བྱེད་པ་པོ་
གཞན་དང་དངོས་སུ་འབྲེལ་བའི་བྱ་བ་བྱས་ཟིན་འདས་པ་བསྒྲུབ་པའི་ཕྱིར་
འཇུག་པ་ཡིན་ཏེ། ཕོ་ནི་འདས་དང་སོགས་གསུངས་པའི་ཕྱིར་རོ། །གཞན་
ཡང་བྱེད་པོ་གཞན་དངོས་སུ་མེད་པར་རང་གི་ངང་གིས་འགྲུབ་པར་སྣང་
བ་འདི་ནི་བྱེད་པ་པོ་གཞན་དང་དངོས་སུ་མ་འབྲེལ་བའི་ལས་ཡིན་ཏེ། དཔེར་
ན། ཤིང་ཆད་ཟིན། འཆད་བཞིན་པ། འཆད་པར་འགྱུར་རོ་ལྟ་བུ་ཡིན་
པའི་ཕྱིར་རོ། །རྟགས་ཀྱི་འཇུག་པའི་དོན་དཔྱིས་ཕྱིན་པར་ཤེས་པ་དེ་དག་
གོ་བ་ལ་རག་ལས་ཞེས་དམ་པ་རྣམས་ཀྱིས་གསུངས་སོ། །
རྗོད་བྱེད་ཚིག་གི་འདས་མ་འོངས་ད་ལྟ་ནི། སྒྲའམ་ཡིག་གཟུགས་ཀྱི་དུས་
མཚོན་བྱེད་ཀྱི་རྣམ་པའི་སྟེང་ནས་ཕྱེ་བ་ཡིན་པས། དོན་གྱི་འདས་མ་འོངས་
ད་ལྟ་དང་གཅིག་མིན་ཏེ། འདས་པའི་ཚིག་གིས་དོན་འདས་པ་སྟོན་པ་དང་།
དེ་བཞིན་དུ་མ་འོངས་པ་དང་ད་ལྟ་བའི་ཚིག་གིས་དོན་མ་འོངས་པ་དང་དོན་
ད་ལྟ་བ་སྟོན་པའི་ངེས་པ་མེད་པའི་ཕྱིར། དང་བོ་གྲུབ་སྟེ། དཔེར་ན། དཔེ་
ཁྲིད་ཀྱི་མགོ་བརྩམས་སོ་ཞེས་པའི་ཚིག་གི་བརྩམས་ཏེ་འདས་ཚིག་ཡིན་ཡང་
འགོ་བརྩམས་པའི་བྱ་བའི་རྒྱུན་མ་འགགས་པའི་ད་ལྟ་བ་ཡིན་པའི་ཕྱིར་རོ། །
གཉིས་པ་གྲུབ་སྟེ། ཁོ་བོས་གསད་པར་བྱ་བ་མ་ཡིན་སྙམ་ནས་བཏང་བར་
གྱུར་ལ་ཞེས་པའི་ཚིག་གི་བཏང་དེ་མ་འོངས་པའི་ཚིག་ཡིན་ཡང་གྱུར་ཞེས་
འདས་པའི་ཚིག་གྲོགས་ཡོད་པས་འདས་པ་ཡིན་པའི་ཕྱིར་རོ། །གསུམ་པ་
གྲུབ་སྟེ། ཡི་གེ་འབྲི་རྒྱུ་ཡིན་ཞེས་པའི་ཚིག་གི་འབྲི་དེ་ད་ལྟ་བའི་ཚིག་ཡིན་
ཡང་ཚིག་གྲོགས་ཀྱི་དབང་གིས་མ་འོངས་པ་ཡིན་པའི་ཕྱིར་རོ། །ཡང་།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བྱ་བའི་ལས་དང་བྱེད་པའི་ལས་གཉིས་བེད་སྤྱོད་གཏོང་དུས་ཁྱད་པར་མེད་
ཟེར་བ་ནི་སང་ཉིན་ཤིང་གཅོད་དུས་སམ་གཅད་དུས་གཉིས་ལ་ཁྱད་པར་
མེད་དེ། ཤིང་གཅོད་པར་བྱེད་དུས་དང་གཅད་པར་བྱ་དུས་གཉིས་ལ་ཁྱད་
པར་མེད་པའི་ཕྱིར་ཏེ། དེ་གཉིས་གང་ཡིན་ཡང་ཤིང་བཅད་པའམ་གཅོད་
པའི་ལས་སྟོན་པ་ཡིན་པའི་ཕྱིར་རོ། །དེའི་རིགས་འདྲེས་ཐལ་ཆེས་ཏེ་འདས་
ཚིག་དང་སྐུལ་ཚིག་ལའང་ཁྱད་པར་མེད་པར་འདོད་ན་རྣམ་པར་འཁྱམས་
པའོ། །ཡང་། བྱ་ཚིག་མཚན་ཉིད་པ་ཡིན་ན་ཁྱོད་ལ་དུས་གསུམ་གྱི་དབྱེ་བ་
ཡོད་པས་ཁྱབ་ཀྱང་བདག་གཞན་གྱི་དབྱེ་བ་ཡོད་པས་མ་ཁྱབ་སྟེ། བྱ་ཚིག་
ཡིན་ལ་བདག་གཞན་གྱི་དབྱེ་བ་མེད་པ་ཡོད་པའི་ཕྱིར། དེར་ཐལ། བྱ་བྱེད་
ཐ་མི་དད་པའི་བྱ་ཚིག་རྣམས་ཡིན་པའི་ཕྱིར། དཔེར་ན། འགྱུར་དང་
འཁོར་ལྟ་བུ་ཡིན་ནོ། །བྱ་ཚིག་བཏགས་པ་བ་ལ་དུས་གསུམ་གྱི་དབྱེ་བ་མེད་
དེ། དཔེར་ན། སོར་གང་གིས་མཐོ་བ་ལྟ་བུ་ལ་དེ་འདྲའི་དབྱེ་བ་མེད་པའི་
ཕྱིར། བྱེད་པ་པོ་གཞན་དང་འབྲེལ་བའི་བྱ་ཚིག་ལ་བདག་གཞན་གྱི་དབྱེ་
བ་ཡོད་པས་ཁྱབ་བོ། །ཡང་བྱ་བྱེད་ལས་གསུམ་ནི། དཔེར་ན། དོན་འགྲུབ་
གྱིས་ཤར་དུ་མདའ་འཕངས་ཞེས་པ་ལ་བརྟགས་ཚེ། དོན་འགྲུབ་བྱེད་པ་
པོ། ཀྱིས་གསུམ་པའི་རྐྱེན། ཤར་བྱ་བའི་ཡུལ། དུ་ལས་སྒྲ། མདའ་བྱ་
བའི་ལས། འཕངས་བྱ་བྱེད་ཐ་དད་ཀྱི་འདས་ཚིག་ཡིན་པ་ཤེས་སླ་བ་ལྟར་
ཡིན་ཡང་། འདིར་ཅུང་ཟད་དོགས་གནས་ཡོད་པ་འདི་ལྟར། མདའ་དངོས་
པོ་བདག་གཞན་གཉིས་ལས་གཞན་ཡིན། བྱ་བྱེད་ལས་གསུམ་གྱི་ནང་ཚན་
གྱི་ལས་ཡིན། བྱ་བ་འཇུག་པའི་ཡུལ་ཡང་ཡིན། དེ་ལྟར་ན་མདའ་བྱ་བའི་
113



ཇོ་ནང་ཨེ་པཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ཡུལ་ཡིན་པ་ལྟར་ཤར་ཡང་མདའ་འཕང་པའི་བྱ་བ་བྱེད་པའི་གཞིའམ་བྱ་
བ་འཇུག་པའི་ཡུལ་ཡིན་དགོས་ཏེ། མདའ་འཕངས་པའི་བྱ་བ་མདའ་ལས་
འབྱུང་བ་དང་། མདའ་འཕངས་པའི་བྱ་བ་བྱེད་པའི་གནས་སམ་གཞི་ཤར་
ཡིན་པའི་ཕྱིར། དེས་ན་བྱ་བའི་ཡུལ་ལ་གཉིས་ཡོད་པར་འགྱུར། འོ་ན་
འགྲེལ་བཤད་ཕལ་མོ་ཆེས་བྱ་ཡུལ་གཉིས་ཡོད་པ་གསལ་བར་བསྟན་ཡོད་དམ་
ཞེ་ན། ཀུན་མཁྱེན་བླ་མ་སི་ཏུ་པཎ་ཆེན་གྱི་མུ་ཏིག་འཕྲེང་མཛེས་སུ་ གཅད་
པར་བྱ་བ། གཅད་བྱ་ལྟ་བུའི་བྱ་བྱེད་ལས་གསུམ་དུ་དབྱེ་བའི་ལས་ཀྱི་དངོས་
པོ་ལ་བྱ་བའི་ཡུལ་གྱི་དངོས་པོ། ཞེས་བསྟན། གཟུགས་ལ་ལྟ། ཤར་དུ་
འགྲོ་ལྟ་བུའི་གཟུགས་དང་ཤར་གཉིས་ནི་ལྟ་བ་དང་འགྲོ་བའི་བྱ་བ་འཇུག་
ཡུལ་ཞེས་བསྟན་པ་ལྟར་འགྲེལ་བཤད་ཕལ་ཆེ་བས་བྱ་ཡུལ་གཉིས་ཀྱི་དབྱེ་
བ་བསྟན་ཀྱང་རགས་ཙམ་ལས་ཞིབ་ཅིང་ཕྲ་བ་ཞིག་བསྟན་མེད་ཅེས་དཀའ་
གནད་གསལ་བའི་སྒྲོན་མེར་གསུངས། ལ་དོན་འཆད་སྐབས་ཀྱི་བྱ་བ་འཇུག་
པའི་ཡུལ་དང་བྱ་བྱེད་ལས་གསུམ་དུ་ཕྱེ་བའི་ལས་སམ་བྱ་བ་འཇུག་པའི་ཡུལ་
གཉིས་མི་འདྲ་བའི་རྒྱུ་མཚན་གྱི་གཟུགས་ལ་ལྟ་ཞེས་གཟུགས་ནི་ལ་དོན་འཇུག་
ཡུལ་གྱི་བྱ་བའི་ཡུལ་དང་། གཅད་བྱ་ནི་བྱ་བྱེད་ལས་གསུམ་གྱི་ནང་ཚན་
དུ་གྱུར་པའི་བྱ་བ་འཇུག་ཡུལ་གྱི་བྱ་བའི་ཡུལ་ཡིན། བྱ་ཡུལ་གཉིས་ཀྱི་དབྱེ་
བ་མཐའ་གཅིག་ཏུ་གཉིས་སུ་བཞག་ཚེ་དེ་ལྟར་མིང་དུ་བཏགས་ན་རིགས་
མིན་གྱི་དོགས་གཞི་མཛད་ཡོད་པས། དེ་ལྟར་ན་དོན་འགྲུབ་ཀྱིས་ཤར་དུ་
མདའ་འཕངས་ཞེས་པའི་ཤར་ནི་ལས་སྒྲ་འཇུག་ཡུལ་གྱི་བྱ་བའི་ཡུལ་དང་།
མདའ་ནི་དངོས་པོ་གཞན་ནམ་བྱ་བ་འཇུག་ཡུལ་གྱི་བྱ་བའི་ཡུལ་ཡིན་ནོ། །
119



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཞན་ཡང་ཤར་བྱ་བའི་ཡུལ་ཡིན་ཏེ། མདའ་འཕངས་པའི་བྱ་བ་བསྒྲུབ་
པའི་ཡུལ་ཡིན་པའི་ཕྱིར། མདའ་ལས་ཡིན་ཏེ། འཕེན་བྱའམ་འཕེན་རྒྱུ་
དེ་མདའ་ཡིན་པའི་ཕྱིར། དེ་ལྟར་ན་ཤར་བྱ་བའི་ཡུལ་དང་མདའ་ལས་ཡིན་
པས་ལུགས་འདི་ལྟར་ན་བྱ་ཡུལ་གཉིས་ཡོད་མི་དགོས་པ་འདྲ། ཡང་དཔེར་
ན། མགར་བའི་ཐོ་བས་ལྕགས་བརྡུང་ལྟ་བུ་ནི། མགར་བ་བྱེད་པ་པོ། འི་
འདི་བདག་པོ་དང་རྫས་ཀྱི་འབྲེལ་སྒྲ་བྱེད་པོ་དོན་ལ་གོ་བར་བྱེད་པའོ། །འདུ་
བྱེད་ལས་ཀྱི་བྱེད་པོ་དང་། སྒྲས་ཟིན་གསུམ་པའི་བྱེད་པོ་གཉིས་ལས་སྔ་
མ་དེ་སྐབས་འདིའི་བྱེད་པོ་ཡིན་ནོ། །དེས་ན་སྔ་མའི་དཔེ་བརྗོད་དོན་འགྲུབ་
ཀྱི་ལག་པས་ཤར་དུ་མདའ་འཕངས་ལྟ་བུ། བྱེད་པོ་དོན་འགྲུབ་ཀྱིས་ཞེས་
བྱེད་སྒྲ་མི་ཞུགས་ཏེ། ཞུགས་ན་བརྗོད་པ་མི་བདེ་བ་དང་། བྱ་མེད་བྱེད་
སྒྲ་སུམ་ཅུ་བ་ཙམ་མ་ཟད་མདོ་རྒྱུད་རྣམས་དང་འགལ་ཞེས་ཕྱིས་ཀྱི་མཁས་
པ་ཁ་ཅིག་འདོད། སི་ཏུ་སོགས་ཀྱིས་སྔར་གྱི་དཔེ་བརྗོད་ལྟར་བཞེད་པ་
འདྲ་ལགས།
སྨྲས་པ།
རབ་འབྱམས་གཞུང་ལ་དབང་འབྱོར་མཁས་དགུ་ཡི། །
རིགས་པའི་སྣང་བྱེད་གཟི་འོད་སྟོང་འབར་བས། །
ཐུ་མིའི་དགོངས་དོན་འདབ་བརྒྱའི་དཔལ་བཞད་ཚེ། །
བློ་གསལ་བུང་བའི་དགྱེས་སྤྲོས་རོལ་ཅིག་ཀྱེ། །
ཞེས་པ་འདི་འབྲོག་དགེ་བསམ་འགྲུབ་གླིང་གི་སུམ་རྟགས་ཀྱི་སློབ་གྲྭ་བ་རྣམས་ལ་མཁོ་བར་མཐོང་
ནས་དཔལ་ལྡན་ཞེས་པས་འཕྲལ་དུ་བྲིས་པ་དགེ
120



ཇོ་ནང་ཨེ་ཝཾ་ཤེས་རིག་དཔེ་ཚོགས།
དཔྱད་རྩོམ་རིགས་པའི་རལ་གྱི།
པོད་བརྒྱུད་པ།
༄༅།།རྫས་སྤྱི་ཉིས་འགོད་གཅོད་ཚུལ།
རྩ་བའི་ཁ་དོག་ཡིན་ན་སྔོ་སེར་དཀར་དམར་བཞི་བོ་གང་རུང་ཡིན་པས་
མ་ཁྱབ་ཟེར་དུས་དེ་དྲི་ཚིག་དང་བོ་ཁ་དོག་ཡིན་ལ། དྲི་ཚིག་གཉིས་པ་སྔོ་
སེར་དཀར་དམར་བཞི་བོ་གང་རུང་མ་ཡིན་པ་ཞིག་འཇོག་པ་རེད། དེ་ལ་
རྩ་བའི་ཁ་དོག་དེ་བཞག་ན་དེ་རྩ་བའི་ཁ་དོག་ཡང་ཡིན་སྔོ་སེར་དཀར་དམར་
བཞིའི་རྫས་སྤྱི་ཡིན་ཕྱིར་སྔོ་སེར་དཀར་དམར་བཞི་བོ་གང་རུང་ཡང་མ་ཡིན།
སྔོ་སེར་དཀར་དམར་བཞི་དེ་བཞག་ན་དེ་རྩ་བའི་ཁ་དོག་ཡང་ཡིན། སྔོ་སེར་
དཀར་དམར་བཞི་མཉམ་དུ་སྡོམ་པ་དེ་སྔོ་སེར་དཀར་དམར་བཞིའི་ཉིས་
འགོད་ཡིན་ཕྱིར་སྔོ་སེར་དཀར་དམར་བཞི་བོ་གང་རུང་ཡང་མ་ཡིན་ཀྱང་
གཞུང་གི་གོ་བ་གཙོ་བོར་བཅད་ཚེ་ཁྱབ་མཐའ་ལ་རྫས་སྤྱི་ཉིས་འགོད་གཅད་
དགོས་ཏེ། རྫས་སྤྱི་ཉིས་འགོད་ནི་ཡ་གྱལ་རྣམས་ལས་གཞན་དུ་ཁྱབ་མ་ཁྱབ་
ཀྱི་གཞི་འཛིན་བྱེད་དུ་མེད་པའི་ཕྱིར། དེས་འགྲེས་ཏེ་དངོས་འགལ་ཡིན་ན་
ཕན་ཚུན་སྤང་བའི་དངོས་འགལ་དང་ལྷན་ཅིག་མི་གནས་འགལ་གྱི་དངོས་
འགལ་གང་རུང་ཡིན་པས་མ་ཁྱབ་པ་བཞག་ཚེ་ཚིག་ཏུ་རྟག་མི་རྟག་སོགས་
དང་སྣང་མུན་སོགས་ཀྱི་མིང་སྨྲོས་མི་རུང་བ་དངོས་འགལ་ཞེས་སྨྲོས་དགོས་
ཀྱང་ཡིད་ཀྱིས་རྟག་མི་རྟག་སོགས་དངོས་འགལ་ཡིན་ཆ་ཙམ་ལ་མི་བསམ་
པར་དངོས་འགལ་ཡིན་པར་གྱུར་པའི་རྟག་མི་རྟག་སོགས་ལ་བསམ་ནས་དངོས་
འགལ་བཞག་ཟེར་ན་རྫས་སྤྱི་དང་ཕན་ཚུན་སྤངས་བའི་དངོས་འགལ་དང་
ལྷན་ཅིག་མི་གནས་འགལ་གྱི་དངོས་འགལ་དེ་བཞག་ཟེར་ན་ཉིས་འགོད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཞག་པ་ཡིན་པ་དང་། ཚད་མ་ཡིན་ན་མངོན་རྗེས་ཚད་མ་གང་རུང་ཡིན་
པས་ཁྱབ་པ་ལ་ཚད་མ་བཞག་ན་རྫས་སྤྱི་དང་མངོན་སུམ་ཚད་མ་དང་རྗེས་
དཔག་ཚད་མ་གཉིས་དེ་བཞག་ན་ཉིས་འགོད་བཞག་པ་ཡིན་པ་སོགས་ཤེས་
པར་བྱའོ། །འོན་ཀྱང་ཤེས་བྱ་ཡིན་ན་རྟག་དངོས་གང་རུང་ཡིན་པས་ཁྱབ་
ཟེར་བ་ལ། རྫས་སྤྱི་ཉིས་འགོད་གཅད་མི་དགོས་ཏེ། ཤེས་བྱ་ཞེས་པ་རྫས་
སྤྱི་དང་རྟག་དངོས་ཀྱི་དེ་ཉིས་འགོད་ཡིན་ཡང་ཤེས་བྱ་རྟག་པ་ཡིན་རྟག་དངོས་
གཉིས་ཀྱང་རྟག་པ་ཡིན་པར་ཁས་ལེན་རུང་བའི་ཕྱིར་རོ། །
༄༅། །སེམས་དང་སེམས་བྱུང་
གི་རྣམ་བཞག
རྒྱལ་ཀུན་མཁྱེན་པའི་ཡེ་ཤེས་ནི་ཡིག་ཏུ། །
འཕོས་པའི་མདངས་ལས་སྨྲ་བའི་དབང་ཕྱུག་ཆེ། །
མངོན་བལྟམས་བདེ་བར་གཤེགས་པ་ཀུན་གྱི་ཡབ། །
གཞོན་ནུ་ཉིད་ནས་སྐྱབས་ཀྱི་དང་མར་འཛིན། །
རང་ཡུལ་ལ་རང་སྟོབས་ཀྱི་དང་བ་སོགས་ཀྱི་སེམས་བྱུང་དད་པའི་མཚན་
ཉིད། རང་སྟོབས་ཀྱིས་ཉེས་སྤྱོད་ལ་འཛེམ་པའི་སེམས་བྱུང་དེ་ངོ་ཚ་ཤེས་
པ་དང་། རང་སྟོབས་ཀྱིས་གཞན་རྒྱུ་མཚན་དུ་བྱས་ནས་ཉེས་སྤྱོད་ལ་
འཛེམ་པའི་སེམས་བྱུང་དེ་ཁྲེལ་ཡོད་པ་དང་། རང་ཡུལ་ལ་རང་སྟོབས་
ཀྱི་བརྣབ་སེམས་མེད་པའི་སེམས་བྱུང་དེ་མ་ཆགས་པ་དང་། རང་ཡུལ་ལ་རང་
122



ཇོ་ནང་ཨེ་ཝཾ་ཤེས་རིག་དཔེ་ཚོགས། ། དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
སྟོབས་ཀྱིས་གནོད་སེམས་མེད་པའི་སེམས་བྱུང་དེ་ཞེ་སྡང་མེད་པ་དང་།
རང་ཡུལ་ལ་རང་སྟོབས་ཀྱིས་མ་རྨོངས་པའི་སེམས་བྱུང་དེ་གཏི་མིག་མེད་
པ་དང་། རང་ཡུལ་སྒྲུབ་པ་ལ་རང་སྟོབས་ཀྱིས་སྤྲོ་བའི་སེམས་བྱུང་དེ་བརྩོན་
འགྲུས་དང་། རང་སྟོབས་ཀྱིས་ལུས་སེམས་ལས་རུང་དུ་བྱེད་པའི་སེམས་
བྱུང་དེ་ཤིན་སྤྱངས་དང་། རང་སྟོབས་ཀྱིས་སེམས་མི་མཐུན་ཕྱོགས་ལས་
སྲུང་བའི་སེམས་བྱུང་དེ་བག་ཡོད་དང་། རང་སྟོབས་ཀྱིས་ཡུལ་ལ་བཏང་
སྙོམས་སུ་འཇུག་པའི་སེམས་བྱུང་དེ་བཏང་སྙོམས་དང་། རང་ཡུལ་ལ་རང་
སྟོབས་ཀྱིས་མནར་མི་སེམས་པར་བརྩེ་བའི་སེམས་བྱུང་དེ་རྣམ་པར་མི་འཚེ་
བ་དང་། རང་ཡུལ་ལ་རང་སྟོབས་ཀྱིས་ཞེན་པའི་སེམས་བྱུང་དེ་འདོད་ཆགས་
དང་། རང་ཡུལ་ལ་རང་སྟོབས་ཀྱིས་མནར་སེམས་བའི་སེམས་བྱུང་དེ་
ཁོང་ཁྲོ་དང་། རང་ཡུལ་ལ་རང་སྟོབས་ཀྱིས་སེམས་ཁེངས་པར་བྱེད་པའི་
སེམས་བྱུང་དེ་ང་རྒྱལ་དང༌། རང་ཡུལ་ལ་རང་སྟོབས་ཀྱིས་རྨོངས་པའི་
སེམས་བྱུང་དེ་མ་རིག་པ་དང་། རང་ཡུལ་ལ་རང་སྟོབས་ཀྱིས་མཐའ་གཉིས་
སུ་དོགས་པའི་སེམས་བྱུང་དེ་ཐེ་ཚོམ་དང་། རང་ཡུལ་ལ་རང་སྟོབས་ཀྱིས་
ཕྱིན་ཅི་ལོག་ཏུ་འཛིན་པའི་ཤེས་རབ་འཆལ་བ་དེ་ལྟ་བ་དང་། ལུས་ཀྱི་སྒོ་
ནས་གནོད་པར་འདོད་པའི་སེམས་བྱུང་དེ་ཁྲོ་བ་དང་། རང་ཡུལ་ལ་རང་
སྟོབས་ཀྱིས་གནོད་ལན་བྱ་བར་འདོད་པའི་སེམས་བྱུང་དེ་འཁོན་འཛིན་དང་།
རང་སྐྱོན་རང་སྟོབས་ཀྱིས་གསང་བའི་སེམས་བྱུང་དེ་འཆབ་པ་དང་། རང་
ཡུལ་ལ་རང་སྟོབས་ཀྱིས་ངག་གི་སྒོ་ནས་གནོད་པར་འདོད་པའི་སེམས་བྱུང་
དེ་འཚིག་པ་དང་། གཞན་ཀྱི་ཕུན་ཚོགས་ལ་སེམས་རང་སྟོབས་ཀྱིས་འཁྲུགས་
123



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པར་བྱེད་པའི་སེམས་བྱུང་དེ་ཕྲག་དོག་དང༌། རང་སྟོབས་ཀྱིས་ཡོ་བྱེད་དམ་
དུ་འཛིན་པའི་སེམས་བྱུང་དེ་སེར་སྣ་དང་། རང་སྟོབས་ཀྱིས་ཡོན་ཏན་མེད་
ཀྱང་ཡོད་པ་ལྟར་སྟོན་པའི་སེམས་བྱུང་དེ་སྒྱུ་དང་། རང་གི་ཉེས་པ་ར ང་
སྟོབས་ཀྱིས་སྦ་བའི་ཐབས་འཚོལ་བའི་སེམས་བྱུང་དེ་གཡོ་དང་། རང་གི་
ཕུན་ཚོགས་ལ་རང་སྟོབས་ཀྱིས་སེམས་ཁེངས་པར་བྱེད་པའི་སེམས་བྱུང་དེ་
རྒྱགས་པ་དང་། རང་ཡུལ་ལ་རང་སྟོབས་ཀྱིས་བརྩེ་བ་མེད་པའི་སེམས་བྱུང་
དེ་རྣམ་པར་འཚེ་བ་དང་། ཉེས་སྤྱོད་ལ་རང་རྒྱུ་མཚན་དུ་བྱས་ནས་རང་
སྟོབས་ཀྱིས་འཛེམས་པ་མེད་པའི་སེམས་བྱུང་དེ་ངོ་ཚ་མེད་པ་དང་། ཉེས་
སྤྱོད་ལ་གཞན་རྒྱུ་མཚན་དུ་བྱས་ནས་རང་སྟོབས་ཀྱིས་འཛེམས་པ་མེད་པའི་
སེམས་བྱུང་དེ་ཁྲེལ་མེད་པ་དང་། རྨུགས་པ་ནི་རང་སྟོབས་ཀྱིས་ལུས་སེམས་
ལས་སུ་མི་རུང་བར་བྱེད་པ་དང༌། བྱིང་བ་ནི་འཛིན་སྟངས་ལྷོད་པར་བྱེད་
པ་དེ་ཡིན་ནོ། །འདོད་ཆགས་ཀྱི་ཡུལ་ལ་སེམས་རང་སྟོབས་ཀྱིས་འཕྲོ་བའི་
སེམས་བྱུང་དེ་རྒོད་པ་དང་། དད་པའི་ཡུལ་ལ་རང་སྟོབས་ཀྱིས་མི་འདོད་
པ་བསྐྱེད་པའི་སེམས་བྱུང་དེ་མ་དད་པ་དང་། དགེ་བ་ལ་རང་སྟོབས་ཀྱིས་
མི་སྤྲོ་བའི་སེམས་བྱུང་དེ་ལེ་ལོ་དང༌། དམིགས་ཡུལ་མི་དགེ་བའི་ཡུལ་ཅི་
རིགས་ལ་དམིགས་ནས་རྣམ་པ་རང་སྟོབས་ཀྱིས་དགེ་བ་ལ་མི་འབད་ཅིང་
མི་དགེ་བ་ལས་སེམས་མི་སྲུང་བའི་རྣམ་པ་ཅན་བྱེད་ལས་ཉེས་སྤྱོད་འཕེལ་བར་
བྱེད་པའི་སེམས་བྱུང་དེ་བག་མེད་པའི་ངོ་བོ་དང་། རང་ཡུལ་རང་སྟོབས་
ཀྱིས་བརྗེད་པར་བྱེད་པའི་སེམས་བྱུང་དེ་བརྗེད་ངེས་དང་། རང་སྟོབས་
ཀྱིས་ཡུལ་དེ་ལ་མི་ཤེས་བཞིན་དུ་འཇུག་པའི་སེམས་བྱུང་དེ་ཤེས་བཞིན་མ་ཡིན་
124



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ། དཔྱད་རྩོམ་རིགས་པའི་རལ་གྲི།
པ་དང་། རང་ཡུལ་ལ་རང་སྟོབས་ཀྱིས་སེམས་འཕྲོ་ཞིང་གཡེང་བའི་སེམས་
བྱུང་དེ་རྣམ་གཡེང་དང་། རང་སྟོབས་ཀྱིས་སེམས་རང་དབང་མེད་པར་ནང་
དུ་སྡུད་པའི་སེམས་བྱུང་དེ་གཉིད་དང་། རང་ཡུལ་ལ་རང་སྟོབས་ཀྱིས་ཕངས་
བའི་ཆ་ནས་བཞག་པའི་སེམས་བྱུང་དེ་འགྱོད་པ་དང༌། རང་ཡུལ་ལ་རང་
སྟོབས་ཀྱིས་རགས་པར་འཇུག་པའི་སེམས་བྱུང་དེ་རྟོག་པ་དང་། རང་ཡུལ་
ལ་རང་སྟོབས་ཀྱིས་ཞིབ་པར་འཇུག་པའི་སེམས་བྱུང་དེ་དཔྱོད་པའི་དོན་ནོ། །
སྨྲས་པ།
དྲི་མེད་ལེགས་བཤད་འཆད་པའི། །
དགེ་བ་གང་ཞིག་ཐོབ་དེས། །
འཆད་རྩོད་རྩོམ་གསུམ་དཔལ་ལ། །
ནམ་ཡང་ངོམས་མེད་སྤྱོད་ཤོག །
༄༅། །མིང་གི་འཇུག་གཞི་རང་མཚན་གྱིས་གྲུབ་
པའི་ཚུལ་ལ་ཐེག་བསྡུས་ཀྱི་རིགས་
པ་གསུམ་གྱིས་གནོད་ཚུལ།
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །འདིར་
གང་བཤད་པར་བྱ་བ་ནི། མིང་གི་འཇུག་གཞི་རང་མཚན་གྱིས་གྲུབ་པ་ལ་
སེམས་ཙམ་པའི་ཐེག་བསྡུས་ཀྱི་རིགས་པ་གསུམ་གྱིས་གནོད་ཚུལ་ནི། ཐེག་
བསྡུས་ལས། མིང་གི་སྔ་རོལ་བློ་མེད་ཕྱིར། །མང་བའི་ཕྱིར་དང་མ་ངེས་ཕྱིར། །
125



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེ་ཡི་བདག་ཉིད་བདག་མང་དང་། །མ་འདྲེས་འགལ་བའི་འགྲུབ་པར་འགྱུར། །
ཞེས་གསུངས་པ་ལྟར། དང་བོ། ལྟོ་ལྡིར་བ་ཆོས་ཅན། ཁྱོད་བུམ་འཛིན་
རྟོག་པའི་ཞེན་གཞིར་རང་མཚན་གྱིས་མ་གྲུབ་སྟེ། ཁྱོད་ལ་བུམ་པ་ཞེས་
པའི་མིང་མ་བཏགས་པའི་སྔ་རོལ་ཏུ་ཁྱོད་མཐོང་བ་ཙམ་གྱིས་བུམ་པའོ་སྙམ་
པའི་བློ་སྐྱེ་བ་མེད་པའི་ཕྱིར། དེ་འདྲའི་བློ་མི་སྐྱེ་བ་དང་། ལྟོ་ལྡིར་བའི་
དངོས་པོ་དེ་མིང་གི་འཇུག་གཞིར་ཆོས་དེ་ཡི་བདག་ཉིད་ཀྱིས་གྲུབ་པ་གཉིས་
འགལ། གཉིས་པ། ལྷའི་དབང་བོ་ཆོས་ཅན། ཁྱོད་བདག་ཉིད་ཐ་དད་
པའི་གང་ཟག་མང་བོར་གྲུབ་པར་ཐལ། ལྷའི་གང་ཟག་གཅིག་དེ་ལྷའི་བུ་
དང་གྲོང་འཇོམས་སོགས་མཛེས་མི་མཛེས་ཀྱི་རྣམ་འགྱུར་མི་འདྲ་བ་མང་བོ་
སྣང་བའི་ཕྱིར། དེ་ལྟར་མཛེས་མི་མཛེས་སོགས་རྣམ་འགྱུར་མི་འདྲ་བ་མང་
བོ་སྣང་ན་བདག་ཉིད་ཐ་དད་པའི་གང་ཟག་མང་བོ་གྲུབ་དགོས་པའི་གནད་
ནི་མིང་སྦྱོར་རྟོག་པ་ལ་ཇི་ལྟར་སྣང་བ་ལྟར་དུ་གྲུབ་དགོས་པའི་རྒྱུ་མཚན་གྱིས་
ཡིན་པའི་ཕྱིར། གསུམ་པ་ཤར་ནུབ་ཀྱི་ཉེར་སྦས་གཉིས་ཆོས་ཅན། ཁྱོད་
གཉིས་བདག་ཉིད་གཅིག་ཏུ་འདྲེས་པར་ཐལ། རྟོག་པ་ལ་གཉིས་ཀ་ཉེར་
སྦས་ཞེས་པའི་བདག་ཉིད་གཅིག་ཏུ་སྣང་གི གཅིག་ཤོས་དེ་མིང་དོན་གྱི་ཉེར་
སྦས་སུ་སྣང་། གཅིག་ཤོས་མི་སྣང་བར་མ་ངེས་པའི་ཕྱིར། ཁྱོད་གཉིས་
བདག་ཉིད་གཅིག་ཏུ་མ་འདྲེས་པ་དང་། མིང་གི་འཇུག་གཞིར་རང་མཚན་
གྱིས་གྲུབ་པ་གཉིས་འགལ་བའི་ཕྱིར་རོ། །དེས་ཆོས་ཐམས་ཅད་རང་གི་ངོས་
ནས་མིང་གི་འཇུག་གཞིར་རང་མཚན་གྱིས་མ་གྲུབ་པ་འགྲུབ་པར་འགྱུར་རོ། །
གསེར་བུམ་ཟངས་བུམ་སོགས་བུམ་པ་ཡིན་པའི་ཆ་ཤས་མཉམ་སྡོམ་གྱི་
126



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྱི།
པོད་བརྒྱད་པ།
ཆ་ཅན་གྱི་བུམ་པ་དེ་བུམ་གསལ་ཐམས་ཅད་ལ་རྗེས་སུ་འགྲོ་བའི་སྤྱི་ཡིན་ཡང་
ཆ་ཤས་མཉམ་སྡོམ་གྱི་བུམ་པ་དེ་གཟུགས་སུ་ཁས་ལེན་དགོས་པར་སྣང་སྟེ།
ཁྱོད་ཀྱི་གདགས་གཞི་གཟུགས་ཡིན་ན་ཁྱོད་གཟུགས་སུ་ཁས་ལེན་པ་རིགས་
ལམ་སྤྱིའི་འགྲོས་ཡིན་པའི་ཕྱིར་དང་། ཐ་སྙད་རགས་པའི་ངོར་བུམ་པ་དེ་
ཡང་བུམ་པ་ཡིན་པས་བུམ་པའི་དངོས་པོ་རུ་ཁས་ལེན་དགོས་པའི་ཕྱིར།
ཁོ་ན་རེ། བུམ་གསལ་ཐམས་ཅད་ལ་རྗེས་སུ་འགྲོ་བའི་སྤྱི་དེ་གཟུགས་སུ་ཁས་
ལེན་པར་ཐལ། ཆ་ཤས་མཉམ་སྡོམ་གྱི་ཆ་ཅན་གྱི་བུམ་པ་དེ་གཟུགས་སུ་
ཁས་ལེན་པའི་ཕྱིར་ན་མ་ཁྱབ་སྟེ། གསེར་བུམ་སོགས་བུམ་པ་ཡིན་པའི་ཆ་
ཤས་མཉམ་སྡོམ་གྱི་བུམ་པ་དེ་གཟུགས་སུ་དང་། བུམ་གསལ་ཐམས་ཅད་
ལ་རྗེས་སུ་འགྲོ་བའི་སྤྱི་ཡིན་པའི་ཆ་དེ་རྟག་པར་ཁས་ལེན་པའི་ཕྱིར་རོ། །
འདི་ནི་བློ་གསལ་རྣམས་ལ་དཔྱད་གཞི་ཙམ་ཡིན་གྱི་དོན་དུ་ནི་རྟོག་ངོར་བུམ་
པ་མ་ཡིན་པ་ལས་ལོག་པར་སྣང་བ་དང་བུམ་པ་མ་ཡིན་པ་ལས་ལོག་པའི་
བུམ་པའི་ཆ་ཙམ་གཅིག་ཏུ་སྣང་བ་དེ་གསེར་བུམ་སོགས་ལ་རྗེས་སུ་འགྲོ་བ་
ཡིན་ནོ། །
ཕྱི་རོལ་བྱེ་བྲག་པས་ཀ་བའི་ཕུང་ཁམས་སྐྱེ་མཆེད་རྣམས་ཐ་དད་ཡིན་
ཚུལ་ནི་གོ་ས་འབྲལ་རུང་ལྟ་བུའི་རྫས་ཐ་དད་ཡིན་ཡང་འདུ་བ་ཞེས་པའི་
རྫས་ཀྱིས་བདག་གཅིག་ཏུ་འབྲལ་མི་རུང་བ་འདྲེས་པར་བྱེད་པ་ཡིན་པས་སོ་
སོར་མི་སྣང་བ་གཅིག་གི་ཚུལ་དུ་སྣང་བར་འདོད་དོ། །བྱེ་སྨྲས་རྫས་ཐ་
དད་མ་ཡིན་ཡང་དགོས་དབང་གིས་ཐ་དད་ཡིན་རུང་བ་ལྟ་བུ་དང་། མདོ་
སྡེ་བ་ཡན་ཆད་ཀྱི་ལྡོག་པ་ཐ་དད་ཡིན་པར་འདོད་ཕྱིར་ཐ་དད་ཡིན་ཚུལ་མི་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
k
འདྲའོ། །
ཤི་བ་འཆི་བ་བོའི་རྒྱུད་ཀྱིས་བསྡུས་ཚུལ་ནི། ཉེར་ཕུང་སྐད་ཅིག་ཐ་མ་
སྐྱེ་ལ་མ་འགག་པ་ཡིན་པས་ད་ལྟ་བ་ཡིན་ལ། དེའི་སྐད་ཅིག་གཉིས་པའི་
སྐབས་སུ་ཞིག་ཟིན་པའི་ཉེར་ཕུང་ཡིན་པའི་ཆ་ཞིག་རྟོག་ངོར་འཆར་ལ། རྣམ་
སྨིན་དེ་རང་དུས་སྐད་ཅིག་གཉིས་པའི་དུས་སུ་འགག་ཟིན་ཡིན་པའི་ཆ་དེ་
དོར་བའི་ཤི་བ་ལ་བཞག་ན། དེ་འཆི་བ་བོའི་རྒྱུད་ཀྱིས་མ་བསྡུས་པར་ཐལ།
དེ་ཞིག་ཟིན་པའམ་སྐད་ཅིག་གཉིས་པ་ཡིན་པའི་ཕྱིར་ན་མ་ཁྱབ་སྟེ། དེ་
སྐད་ཅིག་དང་བོའི་རྫས་ལ་བཏགས་པའི་ཕྱིར་རོ། ། །
སྲིད་པའི་ཕུན་ཚོགས་ལ་ཞེན་ལོག་གི་ངེས་འབྱུང་རྣམ་པར་དག་པས་
ཟིན་པ་གཞིར་བྱས་ཏེ་རང་དོན་དུ་སྡུག་ཀུན་ཞི་བའི་ཐར་བ་དོན་དུ་གཉེར་
ཞིང་སྲིད་པ་ཐ་མའི་སྐབས་ལ་དགེ་བའི་བཤེས་གཉེན་ལ་བརྟེན་ནས་དགྲ་
བཅོམ་མངོན་དུ་བྱེད་པའི་རྒྱུད་ཀྱི་བདེན་བཞི་མི་རྟག་བཅུ་དྲུག་རྟོགས་པའི་
ཡེ་ཤེས་སོགས་ནི་ཉན་ཐོས་ཀྱི་ཐེག་པ་ཡིན། དེ་འདྲའི་ངེས་འབྱུང་གིས་ཟིན་
པ་གཞིར་བྱས་ཏེ་རང་དོན་དུ་ཐར་བ་དོན་དུ་གཉེར་ཞིང་བསྐལ་བ་བརྒྱའི་
ཚོགས་དང་འབྲེལ་ནས་སྲིད་པ་ཐ་མའི་སྐབས་ལ་བཤེས་གཉེན་སོགས་ལ་མི་
བརྟེན་པར་རང་སྟོབས་ཀྱིས་བྱང་ཆུབ་མངོན་དུ་བྱེད་པའི་རྒྱུད་ཀྱི་རྟེན་འབྲེལ་
ཡན་ལག་བཅུ་གཉིས་རྟོགས་པའི་ཡེ་ཤེས་དང་འདུས་བྱས་མི་རྟག་པར་རྟོགས་
པའི་ཡེ་ཤེས་སོགས་ནི་རང་རྒྱལ་གྱི་ཐེག་པའམ་དེའི་ལམ་ཡིན། དེ་འདྲའི་ཡེ་
ཤེས་རྒྱུད་ལྡན་གྱི་གང་ཟག་ལ་རང་རྒྱལ་ཞེས་ཟེར། དེ་འདྲའི་ངེས་འབྱུང་གིས་
ཟིན་པ་གཞིར་བྱས་ཏེ་གཞན་དོན་དུ་རྫོགས་པའི་སངས་རྒྱས་ཀྱི་གོ་འཕངས་
128



པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
ཐོབ་པར་འདོད་པའི་ཐེག་ཆེན་སེམས་བསྐྱེད་ཀྱིས་ཟིན་པའི་བདེན་བཞི་མི་
ཏོག་བཅུ་དྲུག་རྟོགས་པའི་ཡེ་ཤེས་དང་སྟོང་ཉིད་རྟོགས་པའི་ཡེ་ཤེས་དང་།
སྦྱིན་སོགས་ཕ་རོལ་ཏུ་ཕྱིན་པའི་ཡེ་ཤེས་སོགས་ནི་ཐེག་ཆེན་གྱི་ལམ་ཡིན།
དེ་འདྲའི་ཡེ་ཤེས་རྒྱུད་ལྡན་གྱི་གང་ཟག་ལ་ཐེག་ཆེན་པ་ཟེར། གཞུང་རྣམས་
སུ་ཐེག་པ་གསུམ་ཞེས་བཤད་པ་ནི་འདི་འདྲ་ལ་གོ་དགོས། སྔ་མ་ཉན་རང་
གཉིས་ཐེག་དམན་གྱི་ཐེག་པ་དང་། ཕྱི་མ་ཐེག་ཆེན་གྱི་ཐེག་པ་ཡིན་ནོ། །
དཔེར་ན་དད་པ་ལྟ་བུ་ངོ་བོའི་སྒོ་ནས་དགེ་བ་ཙམ་ཡིན་ཡང་ཐེག་གསུམ་གང་
གི་ལམ་མ་ཡིན་ལ། ཟིན་བྱེད་ཀྱི་སྒོ་ནས་ལྡོག་པས་ཕྱེ་སྟེ་ཉན་རང་ཐེག་ཆེན་
གསུམ་གྱི་ལམ་ལ་འཇོག་ཚུལ་ཤེས་པར་བྱའོ། །ཞེས་ཚན་པ་འདི་རྣམས་དཔལ་ལྡན་གྱིས་
སློབ་བུ་རྣམས་ཀྱི་དགོས་མཁོ་དང་བསྟུན་ཏེ་བྲིས་པ་དགེ
༄༅། །རྟགས་གསལ་རིགས་པའི་རོལ་རྩེད།
ཡ་ལགས། མདོ་སྡེ་བའི་ལུགས་ལ་གང་ཟག་གི་བདག་མེད་ལ་དངོས་
སུ་མཉམ་པར་བཞག་པའི་མཉམ་བཞག་ཡེ་ཤེས་སུ་གྱུར་པའི་རྣལ་འབྱོར་མངོན་
སུམ་ཡོད་པ་ཡང་མ་ཡིན་མེད་པ་ཡང་མ་ཡིན་པའི་ཕྱིར། འདོད་ན། དང་
བོ་ཡོད་པ་མ་ཡིན་པ་མི་འཐད་པར་ཐལ། གང་ཟག་གི་བདག་མེད་ལ་དངོས་
སུ་མཉམ་པར་བཞག་པའི་མཉམ་བཞག་ཡེ་ཤེས་སུ་གྱུར་པའི་རྣལ་འབྱོར་མངོན་
སུམ་ཡོད་པའི་ཕྱིར། དེར་ཐལ། ཁོ་རང་གི་ལུགས་ལ་མཉམ་བཞག་ཡེ་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཤེས་སུ་གྱུར་པའི་རྣལ་འབྱོར་མངོན་སུམ་དེས་གང་ཟག་གི་བདག་མེད་མངོན་
སུམ་དུ་རྟོགས་པའི་ཕྱིར། དེར་ཐལ། ཁོ་རང་གི་ལུགས་ལ་ཐབས་དེ་ལ་
བརྟེན་ནས་སངས་རྒྱས་པ་ཁས་ལེན་པའི་ཕྱིར། དེར་ཐལ། མདོ་སྔགས་
ཀྱི་གནད་རྣམས་སྡེབས་པའི་ལེགས་པར་བཤད་པ་ལས། དེ་ཡང་མདོ་སྡེ་
བ་ཁོ་རང་གི་ལུགས་ལ་དེ་འདྲའི་མཉམ་བཞག་ཡེ་ཤེས་སུ་གྱུར་པའི་རྣལ་འབྱོར་
མངོན་སུམ་ཡོད་པ་མ་ཟད་དེའི་ངོར་གང་ཟག་གི་བདག་མེད་མངོན་སུམ་
དུ་རྟོགས་པའང་ཡིན་ཏེ། མདོ་སྡེ་བ་ཁོ་རང་གི་ལུགས་ལ་ཐབས་དེ་ལ་བརྟེན་
ནས་སངས་རྒྱས་པ་ཁས་ལེན་པའི་ཕྱིར། ཞེས་གསུངས་པའི་ཕྱིར། འདོད་
ན། མདོ་སྡེ་བའི་ལུགས་འདིར་རྣལ་འབྱོར་མངོན་སུམ་གྱི་གཟུང་ངོར་གང་
ཟག་གི་བདག་བཀག་ཙམ་གྱི་མེད་དགག་སྣང་ནུས་པར་ཐལ། མཉམ་བཞག་
ཡེ་ཤེས་སུ་གྱུར་པའི་རྣལ་འབྱོར་མངོན་སུམ་དེས་གང་ཟག་གི་བདག་མེད་
མངོན་སུམ་དུ་རྟོགས་པའི་ཕྱིར། རྟགས་ཁས། འདོད་ན། རྣལ་འབྱོར་
མངོན་སུམ་གྱི་སྣང་ཡུལ་དུ་རང་མཚན་ཁོ་ན་མ་ཡིན་པར་སྤྱི་མཚན་དངོས་
མེད་ཀྱི་ཆོས་ཡོད་པར་ཐལ། འདོད་ན། དངོས་མེད་ཀྱིས་མངོན་སུམ་གྱི་
སྣང་ཡུལ་གྱི་དོན་བྱེད་ནུས་པར་ཐལ། འདོད་ན། དེ་མི་འཐད་པར་ཐལ།
བསྡུས་གྲྭའི་སྤྱི་དོན་རིན་ཆེན་སྒྲོན་མེ་ལས། ལུགས་འདིར་རྣལ་འབྱོར་
མངོན་སུམ་གྱི་སྣང་ཡུལ་ནི་མི་རྟག་སྡུག་བསྔལ་ལ་སོགས་པའི་རང་མཚན་
ཁོ་ན་ཡིན་གྱི་གང་ཟག་གི་བདག་བཀག་ཙམ་ནི་དེའི་གཟུང་ངོར་མེད་དེ་བདག་
བྲལ་ཙམ་གྱི་མེད་དགག་དངོས་མེད་ཡིན་ལ་དངོས་མེད་ཀྱིས་མངོན་སུམ་གྱི་
སྣང་ཡུལ་གྱི་དོན་བྱེད་ནུས་པས་སྟོང་བའི་ཕྱིར་རོ། །ཞེས་གསུངས་པའི་ཕྱིར།
130



ཇོ་ནང་ཨེ་
དཔྱད་རྩོམ་རིགས་པའི་རལ་གྱི།
པོད་བརྒྱུད་པ།
དེ་ལྟར་ན་རྣལ་འབྱོར་མངོན་སུམ་གྱི་བདག་འགོག་པའི་གཞིའི་ཉེར་ཕུང་མི་
རྟག་པ་མངོན་སུམ་དུ་དངོས་སུ་རྟོགས་པས་ཤུགས་ལ་ཉེར་ཕུང་བདག་གིས་
དབེན་པ་རྟོགས་པ་ཡིན་པར་ཐལ། འདོད་ན། ཉེར་ཕུང་གང་ཟག་གི་
བདག་གིས་དབེན་པ་དེ་ཉིད་སངས་རྒྱས་ཀྱི་ཡེ་ཤེས་ལ་ཡང་རྣམ་པ་མི་གསལ་
བའི་སྒོ་ནས་ཤུགས་ལ་རྟོགས་པ་ཡིན་པར་ཐལ། འདོད་ན། དེ་མི་འཐད་
པར་ཐལ། ཁྱོད་དངོས་མེད་ཀྱི་རྣམ་པ་གསལ་བར་ཤར་བའི་སྒོ་ནས་རྟོགས་
པའི་ཚད་མ་ཡིན་པའི་ཕྱིར། འདོད་ན། དངོས་མེད་ཆོས་ཅན། ཁྱོད་
མངོན་གྱུར་ཡིན་པར་ཐལ། སངས་རྒྱས་ཀྱི་ཡེ་ཤེས་ཀྱིས་མངོན་གྱུར་དུ་གཞལ་
བའི་ཕྱིར། ཁྱབ་སྟེ། མངོན་སུམ་ཚད་མས་དངོས་སུ་རྟོགས་པར་བྱ་བ་
མངོན་གྱུར་གྱི་མཚན་ཉིད་ཡིན་པའི་ཕྱིར། འདོད་ན། སངས་རྒྱས་ཀྱི་ཡེ་
ཤེས་ལ་མངོན་གྱུར་དུ་སྣང་ན་མངོན་གྱུར་ཡིན་པར་ཐལ། འདོད་ན། མི་
འཐད་པར་ཐལ། སངས་རྒྱས་ཀྱི་ཡེ་ཤེས་ལ་མངོན་གྱུར་དུ་སྣང་བས་མངོན་
གྱུར་ཡིན་མི་དགོས་པའི་ཕྱིར། དེར་ཐལ། གལ་ཏེ་དགོས་ན་ཟས་རོ་མི་
ཞིམ་པ་འགའ་ཞིག་ཀྱང་རོ་མཆོག་དང་ལྡན་པར་ཐལ། སངས་རྒྱས་ལ་རོ་
མཆོག་ཏུ་སྣང་བའི་ཕྱིར། དེར་ཐལ། རྒྱལ་བ་བྱམས་པས། འདི་ལ་རོ་
མི་ཞིམ་པའང་རོ་མཆོག་སྣང་ཞེས་གསུངས་པའི་ཕྱིར། ( རོ་མི་ཞིམ་པའི་ཟས་རོ་
ཞིམ་པར་སྣང་ཞེས་པ་མ་ཡིན་གྱི་སྤྱིར་ཟས་རོ་མི་ཞིམ་པ་གཅིག་ཀྱང་སངས་རྒྱས་ཀྱི་གསོལ་དུ་བཀོད་པ་ན་
རོ་བརྒྱ་དང་ལྡན་པའི་ཞལ་ཟས་སུ་འགྱུར་ཞིང་དེ་ཉིད་རོ་ཞིམ་པར་སྣང་བ་ཡིན་ནོ་ཞེ་ན། འོ་ན་གཞལ་བྱ་
མངོན་གྱུར་མ་ཡིན་པ་མངོན་གྱུར་དུ་སྣང་བ་མ་ཡིན་གྱི་སྤྱིར་གཞལ་བྱ་ལྐོག་གྱུར་པ་ཡིན་པ་གཅིག་ཀྱང་
སངས་རྒྱུས་ཀྱི་ཡེ་ཤེས་ལ་ལྟོས་ནས་མངོན་གྱུར་དུ་འགྱུར་ཞིང་དེ་ཉིད་མངོན་གྱུར་དུ་སྣང་བ་ཡིན་པར་
131



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐྱོན་མེད་ཅེས་མཚུངས་སོ།། དེ་ལྟར་ན། སངས་རྒྱས་ཀྱི་ཡེ་ཤེས་ལ་ཟས་རོ་མི་ཞིམ་
པ་གཅིག་ཀྱང་དེའི་གསོལ་དུ་བཀོད་ན་རོ་བརྒྱ་དང་ལྡན་པར་འགྱུར་བ་བཞིན་
སྤྱིར་གཞལ་བྱ་ལྐོག་གྱུར་ཡིན་པ་གཅིག་ཀྱང་། སངས་རྒྱས་ཀྱི་ཡེ་ཤེས་ལ་
ལྟོས་ནས་མངོན་གྱུར་དུ་འགྱུར་ཞིང་དེ་ཉིད་མངོན་གྱུར་དུ་སྣང་བ་ཡིན་པར་
མཚུངས་པར་ཐལ། སྔ་མའི་དཔེ་དོན་སྦྱོར་ཚུལ་སོགས་འཐད་པའི་ཕྱིར།
འདོད་ན། སྤྱིར་མངོན་གྱུར་མ་ཡིན་པའི་དངོས་མེད་ལྟ་བུ་ཡང་སངས་
རྒྱས་ཀྱི་ཡེ་ཤེས་ལ་མངོན་གྱུར་དུ་སྣང་བར་ཐལ། འདོད་ན། མངོན་གྱུར་
མ་ཡིན་པའི་དངོས་མེད་རྣམས་ཀྱང་སངས་རྒྱས་ཀྱི་ཡེ་ཤེས་ལ་ལྟོས་ན་མངོན་
གྱུར་ཡིན་པར་ཐལ། འདོད་ན། གཞི་གྲུབ་ན་སངས་རྒྱས་ཀྱི་ཡེ་ཤེས་ལ་
ལྟོས་ན་མངོན་གྱུར་ཡིན་པར་ཐལ། གཞི་གྲུབ་ན་སངས་རྒྱས་འཕགས་པའི་
ཡེ་ཤེས་ལ་མངོན་སུམ་དུ་སྣང་བའི་ཕྱིར། འདོད་ན། སངས་རྒྱས་ཀྱི་ཡེ་
ཤེས་ལ་ལྟོས་ནི་གཞི་གྲུབ་ན་མངོན་གྱུར་ཡིན་པས་ཁྱབ་པར་ཐལ། འདོད་
ན། སངས་རྒྱས་ཀྱི་ཡེ་ཤེས་ལ་ལྟོས་ན་གཞི་གྲུབ་ན་དངོས་པོ་ཡིན་པས་ཁྱབ་
པར་ཐལ། དེ་ལ་ལྟོས་ན་གཞི་གྲུབ་ན་མངོན་གྱུར་ཡིན་པས་ཁྱབ་པའི་ཕྱིར།
ཁྱབ་སྟེ། མངོན་གྱུར་དང་དངོས་པོ་དོན་གཅིག་པའི་ཕྱིར། འདོད་ན།
སངས་རྒྱུས་ཀྱི་ཡེ་ཤེས་ཆོས་ཅན། ཁྱོད་འཁྲུལ་ཤེས་ཡིན་པར་ཐལ། སྤྱིར་
མངོན་གྱུར་མ་ཡིན་པའི་དངོས་མེད་ལྟ་བུ་ཡང་ཁྱོད་ལ་མངོན་གྱུར་དུ་སྣང་
བའི་ཕྱིར། ཁྱབ་སྟེ། དེ་མ་ཡིན་པ་ལ་དེར་སྣང་གི་བློ་ཡིན་པའི་ཕྱིར།
འདོད་མི་ནུས་ཏེ། སངས་རྒྱས་ཀྱི་ས་ལ་མ་རིག་པའི་ཀུན་བཏགས་པའི་འཁྲུལ་
སྣང་མ་ལུས་པ་ཟད་པའི་ཕྱིར། དེར་ཐལ། རིགས་པ་དྲུག་ཅུ་བ་ལས།
132



དཔྱད་རྩོམ་རིགས་པའི་རལ་གྲི།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
པོད་བརྒྱུད་པ།
མ་རིག་གཉིད་ལས་སངས་ཕྱིར་དང་། །ཞེས་གསུངས་པའི་ཕྱིར། སངས་
རྒྱས་ཀྱི་ཡེ་ཤེས་ལ་སྤྱིར་མངོན་གྱུར་མ་ཡིན་པའི་དངོས་མེད་ལྟ་བུ་ཡང་ཁྱོད་
ལ་མངོན་གྱུར་དུ་སྣང་ན་ཁྱོད་འཁྲུལ་ཤེས་སུ་ཐལ་མི་དགོས་པར་ཐལ། དེ་
ལྟར་སྣང་ཡང་འཁྲུལ་བར་མི་འགྱུར་པའི་ཕྱིར། དེར་ཐལ། འཁྲུལ་རྒྱུའི་
དབང་གིས་དེ་ལྟར་སྣང་བ་མ་ཡིན་གྱི་ཡེ་ཤེས་ཀྱི་ཚོགས་མཐར་ཕྱིན་པའི་དབང་
གིས་སྣང་བ་ཡིན་པའི་ཕྱིར། དཔེར་ན། སྤྱིར་ཟས་རོ་ཞིམ་པ་མ་ཡིན་པ་
ཡང་སངས་རྒྱས་ཀྱི་ཡེ་ཤེས་ལ་རོ་ཞིམ་པར་སྣང་བས་སངས་རྒྱུས་ཀྱི་ཡེ་ཤེས་
འཁྲུལ་ཤེས་སུ་ཐལ་མི་དགོས་པའི་ཕྱིར། དེར་ཐལ། དེ་ཡང་འཁྲུལ་རྒྱུའི་
དབང་གིས་དེ་ལྟར་སྣང་བ་མ་ཡིན་གྱི་བསོད་ནམས་ཀྱི་ཚོགས་མཐར་ཕྱིན་
པའི་དབང་གིས་སྣང་བ་ཡིན་པར་མཚུངས་པའི་ཕྱིར། འོ་ན། དངོས་
མེད་མངོན་གྱུར་ཡིན་པར་ཐལ། སངས་རྒྱས་ཀྱི་ཡེ་ཤེས་ཀྱིས་དངོས་མེད་
མངོན་གྱུར་ཡིན་པར་གཞལ་བའི་ཕྱིར། དེར་ཐལ། སངས་རྒྱས་ཀྱི་ཡེ་
ཤེས་ལ་དངོས་མེད་མངོན་དུ་གྱུར་པའི་ཚུལ་གྱིས་སྣང་བའི་ཕྱིར། མ་ཁྱབ་
ན། ཚད་མ་ལ་དེ་མངོན་དུ་གྱུར་པའི་ཚུལ་གྱིས་སྣང་ཡང་ཚད་མས་དེ་མངོན་
གྱུར་ཡིན་པ་མ་གཞལ་བ་ཡོད་པར་ཐལ། འདོད་ན། དེ་འདྲ་འཇོག་རྒྱུ་
ཡོད་པའི་ཕྱིར། དེར་ཐལ། དཔེར་ན། སྒྲ་འཛིན་རྣ་ཤེས་ལ་སྒྲའི་མི་རྟག་
པ་མངོན་དུ་གྱུར་པའི་ཚུལ་གྱིས་སྣང་ཡང་དེས་དེ་མངོན་གྱུར་ཡིན་པར་མ་
གཞལ་བ་ཡིན་པའི་ཕྱིར།
གཞན་ཡང་བྱེ་སྨྲའི་ཀུན་རྫོབ་བདེན་པ་དང་། ཚད་མའི་ལུགས་ཀྱི་ཚོགས་
སྤྱི་དང༌། བསྡུ་བའི་རང་སྐྱ་འཛིན་མི་ཐུབ་པའི་བཏགས་ཡོད་རྣམས་དོན་
133



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཅིག་པ་ཡིན་པར་ཐལ། འདོད་ན། དོན་གཅིག་མ་ཡིན་པར་ཐལ།
ཆུ་ལྟ་བུ་དེ་བྱེ་སྨྲས་ཀུན་རྫོབ་བདེན་པ་ཡིན་ཀྱང་། ཚད་མའི་ལུགས་ཀྱི་ཚོགས་
སྤྱི་དང་། བསྡུ་བའི་རང་སྐུ་འཛིན་མི་ཐུབ་པའི་བཏགས་ཡོད་མ་ཡིན་པའི་
ཕྱིར། དེར་ཐལ། ཞིབ་ཆ་ནོར་བུའི་མེ་ལོང་ལས། ཆུ་དེ་བྱེ་སྨྲས་ཀུན་
རྫོབ་བདེན་པ་ཡིན་ཀྱང་ཕྱི་མ་གཉིས་ཀྱི་ཚོགས་སྤྱི་དང་། བཏགས་ཡོད་མ་
ཡིན་པ་དང་ཞེས་གསུངས་པའི་ཕྱིར། འདོད་ན། བྱེ་སྨྲའི་ལུགས་ཀྱི་ཀུན་
རྫོབ་བདེན་པ་དང་། ཚད་མའི་ལུགས་ཀྱི་ཚོགས་སྤྱི་གཉིས་ཀྱི་གཞི་མཐུན་
མེད་པར་ཐལ། སྔ་མའི་རྒྱུ་མཚན་དེའི་ཕྱིར། འདོད་ན། དེ་གཉིས་ཀའི་
ལུགས་ལ་གཞི་མཐུན་འཇོག་རྒྱུ་ཡོད་པའི་ཕྱིར། དེར་ཐལ། གཟུགས་ཀྱི་
སྐྱེ་མཆེད་དེ་དེ་འདྲའི་གཞི་མཐུན་ཡིན་པའི་ཕྱིར། དེར་ཐལ། ཞིབ་ཆ་
ནོར་བུའི་མེ་ལོང་ལས། གཟུགས་ཀྱི་སྐྱེ་མཆེད་ལྟ་བུ་དེ་ཚད་མའི་ཚོགས་སྤྱི་
དང་། བྱེ་སྨྲས་ཀུན་རྫོབ་བདེན་པ་ཡིན་ཀྱང་། བསྡུ་བའི་ལུགས་ཀྱི་བཏགས་
ཡོད་མ་ཡིན་པའི་ཕྱིར། ཞེས་གསུངས་པའི་ཕྱིར་རོ། །
ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་
པའི་ལུང་གི་དོན། སེམས་ཙམ་པའི་ལུགས་ལ་ཡུལ་དང་ཡུལ་ཅན་རྫས་
ཐ་དད་བཀག་ནས་གཟུང་འཛིན་རྫས་གཞན་གྱིས་སྟོང་བའི་ལྟ་བ་གཏན་ལ་
ཕབ་པ་ཡིན་པའི་ཕྱིར། འདོད་ན། ཡུལ་དང་ཡུལ་ཅན་གཉིས་རྫས་ཐ་
དད་དུ་མེད་པར་རྫས་གཅིག་ཏུ་གྲུབ་པར་ཐལ། ལྷན་ཅིག་དམིགས་ངེས་
134



དཔྱད་རྩོམ་རིགས་པའི་རལ་གྲི།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
པོད་བརྒྱུད་པ།
ཀྱི་རྟགས་ཀྱིས་ཕྱི་དོན་ལ་རང་འཛིན་ཤེས་པ་དང་རྫས་ཐ་དད་ཀྱིས་སྟོང་བ་
དང་། རང་འཛིན་ཤེས་པ་རྣམས་ཕྱི་དོན་དང་རྫས་ཐ་དད་ཀྱིས་སྟོང་བ་
གཉིས་གཅིག་ཆར་རྟོགས་པ་གང་ཞིག དེ་རྟོགས་པའི་ལྟ་བ་དེ་སེམས་
ཙམ་པའི་ལྟ་བ་ཡིན་ཞིང་། དེའི་སྐབས་སུ་ཡུལ་དང་ཡུལ་ཅན་རྫས་ཐ་དད་
ཀྱང་བཀག་པ་ཡིན་པའི་ཕྱིར། འདོད་ན། ཡུལ་ཡུལ་ཅན་གཉིས་རྫས་སམ་
བག་ཆགས་གཅིག་ལས་གྲུབ་པ་ཡིན་པར་ཐལ། འདོད་ན། མངོན་ཤེས་
རྒྱུད་ལྡན་གྱི་གང་ཟག་གི་རྒྱུད་ཀྱི་མངོན་ཤེས་དང་། ཕ་རོལ་གྱི་སེམས་གཉིས་
ཀྱང་། རྫས་གཅིག་ལས་གྲུབ་པར་འདོད་དགོས་པའི་ཕྱིར། དེ་འདོད་ན།
སྔ་རྒོལ་དང་སྒྲུབ་ངག་འགོད་ཡུལ་གྱི་ཕྱི་རྒོལ་གཉིས་ཀྱང་སོ་སོར་འཇོག་རྒྱུ་
མེད་པར་ཐལ། ཡུལ་ཡུལ་ཅན་རྫས་གཅིག་པ་གང་ཞིག འགྲོ་བ་དེ་གཉིས་
ཀྱང་རྒྱུད་གཅིག་ཏུ་གྱུར་པའི་ཕྱིར། དེར་ཐལ། ལུགས་འདིར་ཡུལ་དང་ཡུལ་
ཅན་ཐམས་ཅད་རྫས་གཅིག་ཡིན་ན་རྫས་གཞན་མེད་པར་འགྱུར་དགོས་པའི་
ཕྱིར། དེ་ལྟར་ན་རྣམ་མཁྱེན་དང་ཚུལ་མཐོང་གི་རྒྱུད་ཀྱི་བདག་འཛིན་གཉིས་
ཀྱང་རྫས་གཅིག་ལས་རྫས་གཞན་མེད་པར་ཐལ། ལུགས་འདིར་ཡུལ་དང་
ཡུལ་ཅན་ཐམས་ཅད་རྫས་གཅིག་ཏུ་ཁས་ལེན་པའི་ཕྱིར། འདོད་ན། ཀུན་
མཁྱེན་ཡེ་ཤེས་དང་བདག་འཛིན་གཉིས་རྫས་གཅིག་ཡིན་པར་ཐལ། དེ་
གཉིས་རྫས་ཐ་དད་མ་ཡིན་པའི་ཕྱིར། བདག་འཛིན་ཆོས་ཅན། ཁྱོད་
དམིགས་བྱེད་ཀྱི་ཚད་མ་ཡིན་ན། བདག་འཛིན་དམིགས་བྱེད་ཀྱི་ཚད་མ་
ཡིན་པས་ཁྱབ་པའི་ཕྱིར། འདོད་ན། བདག་འཛིན་དམིགས་བྱེད་ཀྱི་ཀུན་
མཁྱེན་ཡེ་ཤེས་དང་བདག་འཛིན་གཉིས་རྫས་ཐ་དད་མེད་པའི་ངོ་བོ་གཅིག་
135



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཏུ་གྲུབ་པར་ཐལ། སེམས་ཙམ་པས་ཡུལ་ཤེས་ལྷན་ཅིག་དམིགས་ངེས་ཀྱི་
རྟགས་ཀྱིས་རྫས་གཞན་མ་ཡིན་པར་གྲུབ་པའི་ཕྱིར། འདོད་ན། དེ་ལྟར་
འདོད་མི་ནུས་པར་ཐལ། དེ་ལྟ་བུའི་ཤེས་པ་གཞིར་བྱས་ཀྱི་ཡུལ་ཡུལ་ཅན་
འགའ་ཞིག་ལྷན་ཅིག་དམིགས་ངེས་ཀྱི་རྟགས་ཀྱིས་རྫས་གཞན་མ་ཡིན་པར་
སྒྲུབ་པར་མ་ཡིན་པར་གསུངས་པ་གང་ཞིག གཞན་དུ་ན་སྔོ་སོགས་རྣམ་
ཀུན་མཁྱེན་པའི་ཡེ་ཤེས་དང་རྫས་གཅིག་ཏུ་འདོད་དགོས་པར་འགྱུར་བར་
གསུངས་པའི་ཕྱིར། འདོད་ན། སེམས་ཙམ་པའི་ལུགས་ལ་གཟུང་འཛིན་རྫས་
གཞན་གྱིས་སྟོང་བ་དེ་ཉིད་འཁོར་འདས་ཀྱི་ཆོས་ཐམས་ཅད་ཀྱི་སྟེང་དུ་འཇོག་
རྒྱུ་མེད་པར་ཐལ། བདག་མེད་མངོན་སུམ་དུ་རྟོགས་པའི་ཀུན་མཁྱེན་ཡེ་
ཤེས་དང་བདག་འཛིན་གཉིས་ཀྱི་སྟེང་དུ་གཟུང་འཛིན་རྫས་ཐ་དད་ཀྱིས་སྟོང་
བ་འཇོག་རྒྱུ་མེད་པའི་ཕྱིར། འདོད་ན། གཟུང་འཛིན་རྫས་ཐ་དད་ཀྱིས་
སྟོང་བ་དེ་ཉིད་འཁོར་འདས་ཀྱི་ཆོས་ཐམས་ཅད་ཀྱི་ཆོས་ཉིད་མ་ཡིན་པར་
ཐལ། ཆོས་ཐམས་ཅད་ཀྱི་སྟེང་དུ་ཁྱོད་མེད་པའི་ཕྱིར། དེ་ལྟར་མི་འཐད་
པར་ཐལ། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་
དུ་རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པ་དང༌། གཟུང་
འཛིན་རྫས་གཞན་གྱིས་སྟོང་བའི་ཡོངས་གྲུབ་མདོ་དགོངས་འགྲེལ་སོགས་
ལས་གཏན་ལ་ཕབ་པའི་ཕྱིར། དེ་ལྟར་ན་སེམས་ཙམ་པའི་ལུགས་ལ་ཡུལ་
དང་ཡུལ་ཅན་ཡིན་ན་རྫས་གཞན་མ་ཡིན་པར་གྲུབ་དགོས་པའི་ཕྱིར། དེར་
ཐལ། སྔོན་པོ་སོགས་ཀྱང་རང་གི་ཡུལ་ཅན་སྔོ་འཛིན་མིག་ཤེས་སོགས་དང་།
རྫས་གཅིག་ཏུ་གྲུབ་དགོས་པའི་ཕྱིར། དེར་ཐལ། རྫས་གཅིག་ཏུ་མ་གྲུབ་
136



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ན། ཕྱི་དོན་དུ་འདོད་དགོས་པར་ལུགས་འདིར་ཤེས་བྱ་ལ་མི་སྲིད་པ་དུ་
མ་འདོད་དགོས་པའི་ཕྱིར། དེ་ལྟར་ན། གང་ཞིག་གང་དང་ལྷན་ཅིག་
དམིགས་ངེས་ཡིན་པ་དེ་དེ་དང་རྫས་གཞན་མ་ཡིན་ན། ཡུལ་སྔོན་པོ་ལྟ་
བུ་ཡུལ་གཅིག་ལ་དུས་མཉམ་དུ་དམིགས་པའི་ཚེ། གཅིག་ལ་སྣང་བའི་
ཡུལ་སྔོན་པོ་དེ་གཅིག་ཤོས་ལ་སྣང་བར་ཐལ། འདོད་ན། བལྟ་བྱ་ཐུན་
མོང་པའི་དངོས་པོ་ཡོད་པར་ཐལ། གཅིག་ལ་སྣང་བའི་སྔོན་པོ་དེ་གཅིག་
ཤོས་ལ་སྣང་བའི་ཕྱིར། དེར་ཐལ། ལྷས་སྦྱིན་དང་མཆོད་སྦྱིན་གཉིས་
ལ་མཐུན་སྣང་དུ་གྲུབ་པའི་སྔོན་པོ་ཡོད་པའི་ཕྱིར། དེར་ཐལ། མཐུན་
སྣང་གི་དོན་ཡོད་པའི་ཕྱིར། དེར་ཐལ། གཉིས་ཀའི་སྔོན་པོ་ལྟ་བུའི་ཡུལ་
འདྲ་བ་གཅིག་བསྐྱེད་པའི་ལས་ཀྱང་འདྲ་ལ། དེས་བསྐྱེད་པའི་སྔོན་པོ་སོགས་
ཀྱང་འདྲ་བ་དང་། མཐོང་བའི་ཡུལ་གཅིག་ལ། མཐོང་བྱ་འདྲ་བ་ལ་བྱེད་
པའི་ཕྱིར། འདོད་ན། དེ་གཉིས་ཀའི་ཐུན་མོང་གི་དམིགས་ཡུལ་སྔོན་པོ་
དང་དེ་གཉིས་ཀྱི་མིག་ཤེས་གཉིས་དང་རྫས་གཅིག་ཡིན་པར་ཐལ། འདོད་
ན། དེ་གཉིས་ཀྱི་མིག་ཤེས་དང་རྫས་གཅིག་མ་ཡིན་པར་ཐལ། རང་རང་
གི་ཤེས་པའི་རྫས་ལས་གྲུབ་པའི་སྔོན་པོ་དེ་རང་རང་ལ་སྣང་གི གཅིག་ཤོས་
ཀྱི་ཤེས་པའི་རྫས་ལས་གྲུབ་པའི་སྔོན་པོ་དེ་གཅིག་ཤོས་ལ་མི་སྣང་བའི་ཕྱིར
དེར་ཐལ། ཤེས་པ་དེ་དང་རྫས་གཅིག་པ་དེ་ནི་ཤེས་པ་དེ་ལ་སྣང་དགོས་
ཀྱང་། ལྷས་སྦྱིན་ལ་སྣང་བའི་སྔོན་པོ་དེ་མཆོད་སྦྱིན་ལ་མི་སྣང་བའི་ཕྱིར།
དེས་ན། ལྷས་མཆོད་གཉིས་ཀའི་ཐུན་མོང་གི་སྔོན་པོ་དང་ལྷས་སྦྱིན་གྱི་སྔོ་
འཛིན་ཚད་མ་གཉིས་ལྷན་ཅིག་དམིགས་ངེས་མ་ཡིན་པར་ཐལ། ལྷས་སྦྱིན་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གྱི་སྔོ་འཛིན་ཚད་མ་དེས་ཁོ་རང་ལ་སྣང་བའི་ཆའི་སྔོན་པོ་དེ་དམིགས་ཀྱང་
གཉིས་ཀའི་མཐུན་སྣང་གི་སྔོན་པོ་མ་དམིགས་པའི་ཕྱིར། དེར་ཐལ། མཐུན་
སྣང་གི་སྔོན་པོ་ཙམ་དེ་ལྷས་སྦྱིན་གྱི་སྔོ་འཛིན་མིག་ཤེས་ཀྱི་རྫས་མ་ཡིན་པའི་
ཕྱིར། དེར་ཐལ། སྣང་རྒྱུན་ལས། མཐུན་སྣང་གི་སྔོན་པོ་ཙམ་དེ་ལྷས་
སྦྱིན་གྱི་སྔོ་འཛིན་མིག་ཤེས་ཀྱི་རྫས་མ་ཡིན། ཞེས་གསུངས་པའི་ཕྱིར། འོ་
ན། ལྷས་སྦྱིན་གྱི་སྔོ་འཛིན་མིག་ཤེས་ཀྱིས་མཆོད་སྦྱིན་དང་གཉིས་ཀའི་ཐུན་
མོང་གི་སྔོན་པོ་དེ་མ་རྟོགས་པར་ཐལ། དེ་གཉིས་ཀའི་རྟོགས་བྱ་ཐུན་མོང་
བ་གཅིག་མ་རྟོགས་པའི་ཕྱིར། དེར་ཐལ། གཉིས་ཀའི་ཐུན་མོང་གི་སྔོན་
པོ་དེ། དེ་གཉིས་གང་གིས་ཀྱང་མ་རྟོགས་པའི་ཕྱིར། དེར་ཐལ། རང་
རང་གི་ཤེས་པའི་རྫས་ལས་གྲུབ་པའི་སྔོན་པོ་དེ་རང་རང་གི་རྟོགས་པ་ཡིན་
པའི་ཕྱིར། མ་ཁྱབ་པར་ཐལ། རང་རང་གི་ཤེས་པའི་རྫས་སུ་གྲུབ་པའི་
སྔོན་པོ་དེ་རྟོགས་པས་ཐུན་མོང་གི་སྔོན་པོ་ཡང་རྟོགས་པར་བཞག་ཆོག་པའི་
ཕྱིར། དེར་ཐལ། རང་གི་ཤེས་པའི་རྫས་སུ་གྲུབ་པའི་སྔོན་པོ་རྟོགས་པས་
ཐུན་མོང་གི་སྔོན་པོ་དོན་ལ་ཡང་རྟོགས་པར་ཁས་ལེན་དགོས་པའི་ཕྱིར།
དེར་ཐལ། སྣང་རྒྱུན་ལས། དོན་ལ་སྔོ་འཛིན་མིག་ཤེས་ཀྱིས་བལྟ་བྱ་ཐུན་
མོང་གི་སྔོན་པོ་མ་རྟོགས་པར་ཐལ། རང་གི་ཤེས་པའི་རྫས་སུ་གྲུབ་པའི་
སྔོན་པོ་དེ་རྟོགས་པས་ཐུན་མོང་གི་སྔོན་པོ་ཡང་རྟོགས་པར་བཞག་པའི་ཕྱིར་
ན་མ་ཁྱབ་སྟེ། ཞེས་གསུངས་པའི་ཕྱིར། དེ་ལྟར་ན། སྤྱིར་སྔོན་པོ་དེ་ལྷས་
མཆོད་གཉིས་ཀ་ལ་སྣང་བ་ཡིན་ཀྱང་། སྤྱིར་སྔོན་པོ་དེ་ལྷས་མཆོད་གཉིས་
ཀ་ལ་སྣང་བའི་སྔོན་པོ་མ་ཡིན་པའི་ཕྱིར། དེར་ཐལ། དེ་གཉིས་ཀའི་ཐུན་
138



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱད་པ།
མོང་གི་སྔོན་པོ་ལ་ལྷས་སྦྱིན་གྱི་ཤེས་པའི་རྫས་དང༌། མཆོད་སྦྱིན་གྱི་ཤེས་
པའི་རྫས་གཉིས་ཡོད་པས། དེ་གཉིས་ཀ་སྡོམ་པའི་སྔོན་པོ་དེ། གཉིས་
ཀ་ལ་སྣང་བའི་སྔོན་པོ་མ་ཡིན་པར་སྣང་རྒྱུན་དུ་གསུངས་པའི་ཕྱིར། དེ་
ལྟར་ན། སྔོན་པོ་དང་སྔོ་སྣང་གི་བློ་གཉིས་རྫས་ཐ་དད་མ་ཡིན་པར་སྒྲུབ་
པ་ལ་དེ་གཉིས་དམིགས་བྱེད་ཀྱི་བློ་གཅིག་གིས་ལྷན་ཅིག་དམིགས་པ་ངེས་
པའི་ཕྱིར། ཞེས་པའི་རྟགས་དེ་བཀོད་ན་ཚུལ་གསུམ་ཚང་བའི་རྟགས་ཡང་
དག་ཡིན་པར་ཐལ། དེའི་ལྡོག་ཁྱབ་གྲུབ་པ་གང་ཞིག དེའི་རྗེས་ཁྱབ་དང་
ཕྱོགས་ཆོས་གཉིས་ཀྱང་གྲུབ་པའི་ཕྱིར། རྟགས་དང་བོ་གྲུབ་པར་ཐལ།
སྔོན་པོ་དང་སྔོ་འཛིན་གཉིས་རྫས་ཐ་དད་ཡིན་ན་བློ་གཅིག་གིས་ལྷན་ཅིག་
དམིགས་པའི་ངེས་པ་མེད་པའི་ཕྱིར་ཏེ། དེ་གཉིས་འབྲེལ་བ་མེད་པའི་ཕྱིར།
དཔེར་ན། ཀ་བུམ་བཞིན། རྟགས་གཉིས་པ་རྗེས་ཁྱབ་ཀྱང་གྲུབ་པར་ཐལ།
དེ་གཉིས་ཀ་ཚད་མས་ལྷན་ཅིག་དམིགས་པར་ངེས་པས་ཁྱབ་ན། རྫས་གཅིག་
ཡིན་པའི་ཁྱབ་པའི་ཕྱིར། དེར་ཐལ། རྫས་ཐ་དད་པའི་ཆོས་གཉིས་བློ་
གཅིག་གིས་ལྷན་ཅིག་ཏུ་དམིགས་པ་ཞིག་ཡོད་ཀྱང་། ལྷན་ཅིག་དམིགས་
ངེས་ཡིན་པས་མ་ཁྱབ་པའི་ཕྱིར། རྟགས་གསུམ་པ་ཕྱོགས་ཆོས་ཡིན་པར་གྲུབ་
པར་ཐལ། སྔོན་པོ་དང་སྔོ་འཛིན་ཚད་མ་གཉིས་ལྷན་ཅིག་དམིགས་ངེས་
ཡིན་པའི་ཕྱིར་། དེར་ཐལ། སྔོན་པོ་ཚད་མས་དམིགས་པ་ན། སྔོ་འཛིན་
ཀྱང་ཚད་མས་དམིགས། སྔོ་འཛིན་ཚད་མས་དམིགས་པ་ན་སྔོན་པོ་ཡང་
ཚད་མས་དམིགས་པའི་ཕྱིར། །
I39



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ལུང་རྟོགས་ཀྱི་དམ་ཆོས་རྣམས་ནི་རིམ་གྱིས་གདུལ་བྱའི་རྒྱུད་ལ་འཕོ་
ཞིང་མི་མཐུན་ཕྱོགས་སེལ་བ་ལ། ཞེས་པའི་ལུང་གི་དོན་ཡོད་པར་ཐལ།
ཡོད་པའི་ཕྱིར། འོ་ན་ལུང་རྟོགས་གཉིས་ཆོས་ཅན། གདུལ་བྱའི་རྒྱུད་ལ་
འཕོ་རྒྱུ་ཡོད་པར་ཐལ། འདོད་ན། རྣམ་མཁྱེན་ཆོས་ཅན། གདུལ་བྱའི་
རྒྱུད་ལ་འཕོ་རྒྱུ་ཡོད་པར་ཐལ། རྣམ་མཁྱེན་གདུལ་བྱའི་རྒྱུད་ལ་སྐྱེ་རྒྱུ་ཡོད་
པའི་ཕྱིར། འདོད་ན། སངས་རྒྱས་འཕགས་པའི་རྒྱུད་ཀྱི་རྣམ་མཁྱེན་
གདུལ་བྱའི་རྒྱུད་ལ་འཕོ་རྒྱུ་ཡོད་པར་ཐལ། འདོད་ན། སངས་རྒྱས་
འཕགས་པའི་རྟོགས་པའི་བསྟན་པ་གདུལ་བྱའི་རྒྱུད་ལ་འཕོ་རྒྱུ་ཡོད་པར་ཐལ།
རྣམ་མཁྱེན་གདུལ་བྱའི་རྒྱུད་ལ་འཕོ་རྒྱུ་ཡོད་པའི་ཕྱིར། འདོད་ན། གདུལ་
བྱའི་རྒྱུད་ལ་སངས་རྒྱས་འཕགས་པའི་རྟོགས་པའི་བསྟན་པ་འཕོ་རྒྱུ་མེད་པར་
ཐལ། ཆེད་དུ་བརྗོད་པའི་ཚོམས་ཀྱི་འགྲེལ་བ་ལས། ཉིད་ཀྱི་རྟོགས་པ་
གཞན་ལ་འཕོ་མིན་ཏེ། །ཞེས་སོགས་གསུངས་པའི་ཕྱིར། གདུལ་བྱའི་རྒྱུད་
ལ་རྟོགས་པའི་བསྟན་པ་འཕོ་རྒྱུ་མེད་པར་ཐལ། རྣམ་མཁྱེན་གདུལ་བྱའི་
རྒྱུད་ལ་འཕོ་རྒྱུ་མེད་པའི་ཕྱིར། འདོད་ན། རྣམ་མཁྱེན་གདུལ་བྱའི་རྒྱུད་
ལ་འཕོ་རྒྱུ་ཡོད་པར་ཐལ། རྣམ་མཁྱེན་ཆོས་འཁོར་ཡིན་པའི་ཕྱིར། དེར་
ཐལ། གཞི་བསྡུ་བར་མི་སློབ་ལམ་ཆོས་འཁོར་དུ་བཤད་པའི་ཕྱིར། འདོད་
ན། རྣམ་མཁྱེན་ཆོས་འཁོར་ཡིན་ན་གདུལ་བྱའི་རྒྱུད་ལ་འཕོ་ཞིང་མི་མཐུན་
ཕྱོགས་སེལ་བ་ལ་འཁོར་བསྒྱུར་གྱི་འཁོར་ལོ་དང་ཆོས་མཚུངས་པ་ཡིན་པའི་
ཕྱིར། འོ་ན། བྱེ་སྨྲའི་ལུགས་ལ་ཆོས་འཁོར་འཁོར་ལོ་རིན་པོ་ཆེ་དང་ཆོས་
140



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
མཚུངས་ཚུལ་ཡོད་པའི་ཕྱིར། ཡོད་པར་ཐལ། འཁོར་ལོ་རིན་པོ་ཆེ་དང་
ཆོས་མཚུངས་པ་ལ་མཐོང་ལམ་ཁོ་ན་འཇོག་པའི་ཕྱིར། དེར་ཐལ། འཁོར་
ལོ་རིན་པོ་ཆེ་དང་མཐོང་ལམ་གཉིས་བྱེད་ལས་ཆོས་མཚུངས་པའི་དཔེ་དོན་
སྦྱར་ཚུལ་ཡོད་པའི་ཕྱིར། དེར་ཐལ། མཐོང་ལམ་ཆོས་ཅན། འཁོར་
བསྒྱུར་གྱི་འཁོར་ལོ་དང་བྱེད་ལས་ཆོས་མཚུངས་པ་ཡིན་པར་ཐལ། མཐོང་
ལམ་ཐོབ་པའི་མཉམ་བཞག་གཅིག་ལ། ཤེས་བཟོད་སྐད་ཅིག་མ་བཅུ་དྲུག་
པོ་རེ་རེས་ཀྱང་། མྱུར་དུ་བདེན་པ་བཞིའི་རྣམ་པ་མངོན་སུམ་དུ་ཤེས་པ་
དང་མཐོང་སྤང་རྣམས་མྱུར་དུ་སྤོང་བའི་བྱ་བ་བྱེད་པས་འཁོར་ལོ་མྱུར་དུ་
འགྲོ་བ་དང་ཆོས་མཚུངས་པའི་ཕྱིར། །
གཞན་ཡང་། དེ་ཆོས་ཅན། དེར་ཐལ། ས་གཞན་ནས་གཞན་དུ་
འགྲོ་བ་དང་ཆོས་མཚུངས་པའི་ཕྱིར་ཏེ། དེའི་མཚུངས་ཚུལ་ནི་བདེན་བཞིའི་
དམིགས་རྣམ་སྔ་མ་སྔ་མ་དོར་ནས་དམིགས་རྣམ་གཞན་དང་གཞན་ལ་འཇུག་
པ་དེ་ཡིན་པའི་ཕྱིར། །
གཞན་ཡང་། དེར་ཐལ། མ་རྒྱལ་བ་ལས་རྒྱལ་བར་བྱེད་པ་དང་ཆོས་
མཚུངས་པའི་ཕྱིར། དེར་ཐལ། མཐོང་ལམ་བར་ཆད་མེད་ལམ་གྱིས་
མཐོང་སྤང་སྔར་མ་སྤང་བ་སྤོང་བར་བྱེད་པས་ན་དཔེ་དོན་ཆོས་མཚུངས་
པའི་ཕྱིར།
གཞན་ཡང་། དེ་ཆོས་ཅན། དེར་ཐལ། འཁོར་ལོས་རྒྱལ་བ་རྣལ་
དུ་འགོད་པར་བྱེད་པ་དང་ཆོས་མཚུངས་པ་ཡོད་པའི་ཕྱིར། དེར་ཐལ།
མཐོང་ལམ་རྣམ་གྲོལ་ལམ་གྱིས་སྤང་ཟིན་སླར་མི་སྐྱེ་བར་བརྟན་པར་བྱེད་
141



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པ་དང་ཆོས་མཚུངས་པའི་ཕྱིར།
གཞན་ཡང་། དེ་ཆོས་ཅན། དེར་ཐལ། མཐོ་བ་ལ་འཕར་བ་དང་
དམའ་བ་ལ་འབབ་པ་དང་ཆོས་མཚུངས་པ་ཡོད་པའི་ཕྱིར། དེར་ཐལ།
མཐོང་ལམ་གྱིས་ཁམས་གོང་མའི་བདེན་པ་ལ་དམིགས་པ་དང་འོག་མའི་བདེན་
པ་ལ་ཡང་དམིགས་པས་ན་དེ་གཉིས་དང་དཔེ་དོན་སྦྱར་ཚུལ་ཡོད་པའི་ཕྱིར།
དེར་ཐལ། མཛོད་ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་བར་
འགྲོ་སོགས་རྩིབས་སོགས་ཕྱིར། །ཞེས་གསུངས་པའི་དེ་ལྟར་མཛོད་ལུང་གི་
རྩིབས་སོགས་ཕྱིར། ཞེས་པའི་སྐབས་སུ་བཙུན་པ་དབྱངས་སྒྲོག་གི་འདོད་
པ་ཡོད་པའི་ཕྱིར། དེར་ཐལ། དེ་ཉིད་ཀྱི་འདོད་ཚུལ་ལ་འཕགས་ལམ་
ཡན་ལག་བརྒྱད་ཁོ་ན་ཆོས་འཁོར་ཡིན་པའི་ཕྱིར། དེ་ཐལ། ཡིག་ཆ་ལས།
བཙུན་པ་དབྱངས་སྒྲོག་གི་འདོད་པ་སྟེ་དེས་འཕགས་པའི་ལམ་ཡན་ལག་བརྒྱུད་
ཁོ་ན་ཆོས་འཁོར་ཡིན་ཏེ། ཞེས་གསུངས་པའི་ཕྱིར། དེས་ན། འཕགས་
ལམ་ཡན་ལག་བརྒྱུད་ཁོ་ན་ལ་འཁོར་ལོ་རིན་པོ་ཆེ་དང་ཆོས་མཚུངས་པ་ཡོད་
པའི་ཕྱིར། དེར་ཐལ། ཡང་དག་པའི་ལྟ་བ། རྟོག་པ། རྩོལ་བ། གསུམ་
འཁོར་ལོའི་རྩིབས་དང་ཆོས་མཚུངས། ཡང་དག་པའི་ངག་ལས་ཀྱི་མཐའ་
འཚོ་བ་གསུམ་འཁོར་ལོའི་ལྟེ་བ་དང་ཆོས་མཚུངས། ཡང་དག་པའི་དྲན་པ་
དང་ཏིང་ངེ་འཛིན་གཉིས་མུ་འཁྱུད་དང་ཆོས་མཚུངས་པའི་ཕྱིར། །
དང་བོ་གྲུབ་སྟེ། འཁོར་ལོས་ཡུལ་ཡོངས་སུ་གཅོད་བྱེད་དེ་རྩིབས་ཡིན་
པ་ལྟར་ལྟ་བ་དང་རྟོག་པ་ནི་བསྒོམ་བྱ་དེ་ཡོངས་སུ་རྟོགས་བྱེད་ཡིན་པ་དང་།
རྩོལ་བ་ནི་ཡུལ་དེ་ལ་འཇུག་བྱེད་ཡིན་པས་རྩིབས་དང་ཆོས་མཚུངས་པའི་
112



ཇོ་ནང་ཨེ་ཝཾ་ཤེས་རིག་དཔེ་ཚོགས།
དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
ཕྱིར། །
གཉིས་པ་གྲུབ་སྟེ། རྩིབས་ཀྱི་རྟེན་གཞི་ལྟེ་བ་ཡིན་པ་ལྟར་ལས་ཀྱི་
མཐའ་ངག་འཚོ་བ་གསུམ་ནི་ཚུལ་ཁྲིམས་ཀྱི་བསླབ་པ་ཡིན་ཞིང་། ཚུལ་ཁྲིམས་
ནི་ཏིང་ངེ་འཛིན་དང་ཤེས་རབ་ཀྱི་རྟེན་གཞི་ཡིན་པས་ལྟེ་བ་དང་ཆོས་མཚུངས་
པ་ཡིན་པའི་ཕྱིར། །
གསུམ་པ་གྲུབ་སྟེ། འཁོར་རྩིབས་རྣམས་མི་འཐོར་བར་སྡུད་བྱེད་མུ་
འཁྱུད་ཡིན་པ་ལྟར། སྔ་མའི་ཤེས་རབ་ཀྱི་བསླབ་པ་དེ་བྱིང་རྒོད་ཀྱིས་གཡེང་
ནས་མི་འཐོར་བར་དམིགས་པའི་སྟེང་དུ་སྡུད་བྱེད་དེ་ཏིང་ངེ་འཛིན་དང་
དྲན་པ་གཉིས་ཡིན་པས་དེ་གཉིས་མུ་འཁྱུད་དང་ཆོས་མཚུངས་ཡོད་པའི་ཕྱིར། །
གཞན་ཡང་། དགོངས་འགྲེལ་ལས། ཆོས་ཀྱི་འཁོར་ལོ་བསྐོར་བ་འདི་
ནི་བླ་ན་མ་མཆིས་ཞེས་པའི་འདི་སྒྲའི་སྙེགས་གཞི་ལ་དེ་བཞིན་གཤེགས་པའི་
སྙིང་བོའི་མདོ་བཞག་ཆོག་པར་ཐལ། འདོད་ན། དེ་བཞིན་གཤེགས་པའི་
སྙིང་བོའི་མདོ་ཆོས་ཅན། དགོངས་འགྲེལ་ལས་དངོས་སུ་བཤད་པའི་འཁོར་
ལོ་ཐ་མ་ཡིན་པར་ཐལ། འཁོར་ལོ་ཐ་མ་ཡིན་པའི་ཕྱིར། དེར་ཐལ།
རྒྱུད་བླའི་བཤད་བྱའི་མདོ་བཞིའི་ནང་གི་གཅིག་ཡིན་པའི་ཕྱིར། ཁྱབ་སྟེ།
བཤད་བྱའི་མདོ་ལ་རྒྱུད་བླ་མ་ཞེས་པའི་བླ་མའི་དོན་ཡོད་པའི་ཕྱིར། དེར་
ཐལ། རྒྱུད་བླ་ཐོགས་འགྲེལ་ལས་ཐེག་པ་ཆེན་པོ་སེམས་ཅན་ཐམས་ཅད་
ཀྱི་སེམས་ཀྱི་རང་བཞིན་འོད་གསལ་བའི་རྒྱུད་འདི་ཉིད་གོང་ན་མེད་པས་
བླ་མ་འདི་སྟོན་པར་བྱེད་པའི་བསྟན་བཅོས་ཞེས་གསུངས་པའི་ཕྱིར། དེ་
བཞིན་གཤེགས་པའི་སྙིང་བོའི་མདོ་དེ་དགོངས་འགྲེལ་ནས་དངོས་སུ་བཤད་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པའི་འཁོར་ལོ་ཐ་མ་ཡིན་པར་འདོད་ན། དེས་ཀུན་བཏགས་གཞན་དབང་
བདེན་མེད་དང་ཡོངས་གྲུབ་བདེན་གྲུབ་དུ་སྟོན་པར་ཐལ། ཁྱོད་དགོངས་
འགྲེལ་དངོས་བསྟན་གྱི་འཁོར་ལོ་ཐ་མ་ཡིན་པའི་ཕྱིར། ཁྱབ་སྟེ། དགོངས་
འགྲེལ་ནས་བཤད་པའི་འཁོར་ལོ་ཐ་མ་ཡིན་ན། རང་སྟོང་གཞན་སྟོང་གི་
ཁྱད་པར་ལེགས་པར་ཕྱེ་བའི་མདོ་ཡིན་པས་ཁྱབ་པའི་ཕྱིར། དེར་ཐལ།
རི་ཆོས་ཀྱི་འཁོར་ལོ་ཐ་མ་ངེས་དོན་དུ་སྒྲུབ་པའི་སྐབས་སུ་ཀུན་བཏགས་གཞན་
དབང་གི་ཆོས་རྣམས་ནི་ཡང་དག་པར་མེད་པ་དང་། ཆོས་ཉིད་ཡོངས་གྲུབ་
ནི་ཡང་དག་དུ་ཡོད་པར་བསྟན་ཏེ་འདི་དག་གིས་ཀྱང་རང་སྟོང་གཞན་སྟོང་
གི་དོན་བསྟན་པ་ཡིན་ནོ། །ཞེས་གསུངས་པའི་ཕྱིར། འདོད་ན། དགོངས་
འགྲེལ་ལས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་ཞེས་པའི་འདི་
ཞེས་པའི་ཉེ་ཚིག་སྨོས་པའི་མདོ་ལ་དེ་བཞིན་གཤེགས་པའི་སྙིང་བོའི་མདོ་
མི་འཇོག་པར་ཐལ། ད་ལྟར་བརྗོད་བཞིན་པའི་དགོངས་འགྲེལ་དང་།
འཕགས་ཞུས་ཀྱི་ལེའུ་གཉིས་ལས་གཞན་འཇོག་རྒྱུ་མེད་པའི་ཕྱིར། དེར་
ཐལ། ལེགས་ཕྱེའི་ཆོས་འཁོར་དུ་གྱུར་པའི་རྗོད་བྱེད་གསུང་བཞིན་པའི་
སྒོ་ནས་ཉེ་ཚིག་སྨོས་པ་ལ་དེ་གཉིས་ལས་མེད་པའི་ཕྱིར། དེར་ཐལ། ལེའུ་
སྔ་མ་ཡན་ཆད་དེ་དུས་སུ་གསུངས་ཟིན། ཕྱི་མ་རྣམས་ནི་མ་གསུངས་པས།
དེ་ཚེ་ཉེ་བ་མ་ཡིན་པའི་ཕྱིར། འདོད་ན། འདོད་མི་ནུས་ཏེ། ཉེ་ཚིག་
སྨོས་པའི་མདོ་ལ། དགོངས་འགྲེལ་དང་བརྗོད་བྱ་ཕྱོགས་མཐུན་པའི་འོད་
སྲུང་གི་ལེའུ་དང་། ལང་གཤེགས་ཡོན་ཏན་འབྱུང་གནས་ཀྱི་ལེའུ་སོགས་
འཁོར་ལོ་ཐ་མའི་མདོ་སྡེ་དུ་མ་ཡོད་པའི་ཕྱིར།
144



དཔྱད་རྩོམ་རིགས་པའི་རལ་གྲི།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
པོད་བརྒྱད་པ།
ཡང་ངེས་དོན་མདོ་བཅུའི་སྐབས་ཀྱི་ངེས་དོན་མདོ་ལྔ་ནི། ཤེར་ཕྱིན་
ལྔ་བརྒྱ་བ། བྱང་ཆུབ་སེམས་དཔའི་བསླབ་པ་རབ་དུ་དབྱེ་བའི་ལེའུ་ཆ་བཅུ་
གཉིས་བྱམས་ཞུས་སུའང་གྲགས་པ་གཉིས་གཅིག་ཏུ་བསྡུས་པ། རྒྱུན་སྟུག་
པོ་བཀོད་པའི་མདོ། རབ་ཏུ་ཞི་བ་རྣམ་པར་ངེས་པའི་ཆོ་འཕྲུལ་གྱི་ཏིང་
ངེ་འཛིན་གྱི་མདོ། དཀོན་མཆོག་སྤྲིན་གྱི་མདོ་རྣམས་སོ། །ཡང་དེ་རྣམས་
ཀྱི་སྟེང་དུ་གསེར་འོད་དམ་ཆེན། དགོངས་པ་ངེས་པར་འགྲེལ་བ། ལང་
ཀར་གཤེགས་པ། ཡེ་ཤེས་སྣང་བ་རྒྱན་གྱི་མདོ། སངས་རྒྱས་ཕལ་བོ་ཆེ་
རྣམས་བསྣན་པས་ངེས་དོན་མདོ་བཅུ་སྟེ། ཞེས་གསུངས་སོ། །
ལམ་སྒྲོན་ལས། སོ་སོར་ཐར་བ་རིགས་བདུན་གྱི། །རྟག་ཏུ་སྡོམ་གཞན་
ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་
མིན། །ཞེས་པའི་ལུང་གི་དོན་ཡོད་པར་ཐལ། ཡོད་པའི་ཕྱིར། དོན་ནི།
སོ་ཐར་གྱི་སྡོམ་པ་མེད་པར་འཇུག་སྡོམ་མི་སྐྱེ་བ་མ་ཡིན་གྱི། འཇུག་སྡོམ་
གྱི་རྟེན་ཁྱད་པར་ཅན་ལ་དགོངས་ཟེར་ན། འོ་ན། འཇུག་སྡོམ་སྐྱེ་བའི་རྟེན་
ཁྱད་པར་ཅན་ལ་སོ་ཐར་རིགས་བདུན་པོ་གང་རུང་དགོས་པར་ཐལ། ཁྱོད་
ཀྱིས་ལུང་དོན་འགྲེལ་ཚུལ་འཐད་པའི་ཕྱིར། འདོད་ན། བྱང་སྡོམ་ཁྱད་
པར་ཅན་ཡིན་ན། སོ་ཐར་རིགས་བདུན་པོ་གང་རུང་རྒྱུད་ལྡན་ཡིན་དགོས་
པས་ཁྱབ་པར་ཐལ། ཁྱབ་པར་འདོད་ན། བྱང་སྡོམ་ཁྱད་པར་ཅན་རྒྱུད་
ལྡན་གྱི་དགེ་སློང་ཤི་འཕོས་ནས་སྐྱེ་བ་གཞན་དུ་བླངས་མ་ཐག་པ་བོ་ཆོས་ཅན།
145



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཁྱོད་སོ་ཐར་རིགས་བདུན་གང་རུང་རྒྱུད་ལྡན་ཡིན་པར་ཐལ། བྱང་སྡོམ་
ཁྱད་པར་ཅན་རྒྱུད་ལྡན་ཡིན་པའི་ཕྱིར། དེར་ཐལ། བྱང་སྡོམ་ཁྱད་པར་
ཅན་སྔར་ཐོབ་པ་གང་ཞིག དེ་ལ་གཏོང་རྒྱུ་མ་བྱུང་བའི་ཕྱིར། དེར་ཐལ།
གཏོང་རྒྱུ་བྱུང་ན་བྱང་སེམས་ཀྱི་ཕམ་པ་བཅོ་བརྒྱད་པོ་གང་རུང་བྱུང་ནས་
གཏོང་བ་གང་ཞིག ཁྱོད་ཚེ་འཕོས་པས་གཏོང་རྒྱུ་མ་ཡིན་པའི་ཕྱིར།
འདོད་ན། བྱང་སྡོམ་ཁྱད་པར་ཅན་ལྡན་པར་ཐལ། འདོད་ན། དེ་ཆོས་
ཅན། ཁྱོད་ཀྱི་རྒྱུད་ལ་སོ་ཐར་རིགས་བདུན་པོ་གང་རུང་དང་ལྡན་པར་
ཐལ། ཁྱོད་ཀྱི་རྒྱུད་ལ་བྱང་སྡོམ་ཁྱད་པར་ཅན་ལྡན་པའི་ཕྱིར། འདོད་
ན། དེའི་རྒྱུད་ལ་སོ་ཐར་གྱི་སྡོམ་པ་མི་ལྡན་པར་ཐལ། སོ་ཐར་གྱི་སྡོམ་
པ་བཏང་ཟིན་པའི་ཕྱིར། དེར་ཐལ། ཤི་འཕོས་པའི་རྐྱེན་གྱིས་སོ་ཐར་
གྱི་སྡོམ་པ་བཏང་ཟིན་པའི་ཕྱིར། ཁྱབ་སྟེ། མཛོད་ལས། བསླབ་པ་ཕུལ་
དང་ཤི་འཕོས་དང་། །མཚན་གཉིས་དག་ནི་བྱུང་བ་དང་། །རྩ་བ་ཆད་དང་
མཚན་འདས་ལས། །སོ་སོར་ཐར་བའི་བསླབ་པ་གཏོང་། །ཞེས་གསུངས་པའི་
ཕྱིར། དེས་ན། དེའི་རྒྱུད་ལ་སོ་ཐར་གྱི་སྡོམ་པ་དང་མི་ལྡན་པར་ཐལ།
འདོད་མི་ནུས་ཏེ། དེ་ལ་སོ་ཐར་གྱི་སྡོམ་པ་དང་ལྡན་པར་ཐལ། སོ་ཐར་
གྱི་སྡོམ་པ་ལྡན་པའི་གང་ཟག་ཡིན་པའི་ཕྱིར། དེར་ཐལ། བྱང་སྡོམ་
ཁྱད་པར་ཅན་དང་ལྡན་པའི་གང་ཟག་ཡིན་པའི་ཕྱིར། ཁྱབ་སྟེ། བྱང་
སྡོམ་ཁྱད་པར་ཅན་ལ་སོ་ཐར་རིགས་བདུན་གང་རུང་རྒྱུད་ལྡན་དགོས་པའི་
ཕྱིར། དེར་ཐལ། དེ་ལྟར་དགོས་པ་བྱང་སའི་ལུང་གིས་གྲུབ་པའི་ཕྱིར།
དེར་ཐལ། བྱང་སའི་ཚུལ་ཁྲིམས་ལེའུ་ལས། དེ་ལ་བྱང་ཆུབ་སེམས་དཔའི་
146



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
སྡོམ་པའི་ཚུལ་ཁྲིམས་ནི། སོ་སོར་ཐར་བའི་སྡོམ་པ་ཡང་དག་པར་བླངས་
པ་རིགས་བདུན་པོ་དགེ་སློང་དང་། དགེ་སློང་མ་དང་། དགེ་སློབ་མ་དང་།
དགེ་ཚུལ་དང་། དགེ་ཚུལ་མ་དང་། དགེ་བསྙེན་དང་། དགེ་བསྙེན་མའི་
ཚུལ་ཁྲིམས་གང་ཡིན་པ་དེ་ཞེས་གསུངས་པའི་ཕྱིར། དེ་ལྟར་གསུངས་ན་
བྱང་སྡོམ་ཁྱད་པར་ཅན་གྱི་རྟེན་ལ་སོ་ཐར་རིགས་བདུན་པོ་གང་རུང་དགོས་
པར་གྲུབ་པའི་ཕྱིར། དེར་ཐལ། བྱང་སེམས་སོ་སྐྱེས་སོ་ཐར་སྡོམ་པའི་
སེམས་རྟེན་ལ་འཇུག་སྡོམ་སྐྱེས་ནས་འཇུག་སྡོམ་ཁྱད་པར་ཅན་ཡོད་པ་ལ།
བྱང་སེམས་དེ་ཤི་འཕོས་ན་དེའི་རྒྱུད་ཀྱི་འཇུག་སྡོམ་དེ་ཁྱད་པར་ཅན་མ་ཡིན་
པར་ཐལ། ཁྱོད་ཁྱད་པར་ཅན་དུ་བྱེད་པའི་རྟེན་སོ་ཐར་སྡོམ་པ་བཏང་
བའི་ཕྱིར། འདོད་ན། འདོད་མི་ནུས་པར་ཐལ། དེ་འདྲའི་བྱང་སེམས་
སོ་སྐྱེས་རྒྱུད་ཀྱི་བྱང་སེམས་སྡོམ་པ་དེ་ཁྱད་པར་ཅན་ཡིན་པའི་ཕྱིར། དེར་
ཐལ། དེ་འདྲའི་བྱང་སེམས་སོ་སྐྱེས་རྒྱུད་ལ། དང་བོ་འཇུག་སྡོམ་ཁྱད་
པར་ཅན་སྐྱེ་བའི་རྟེན་སོ་ཐར་གྱིས་བྱེད་པའི་ཕྱིར། འདོད་ན། བྱང་སེམས་
སོ་སྐྱེས་ཤི་འཕོས་པའི་ཚེ། བྱང་སེམས་སྡོམ་པའི་རྟེན་གྱི་སོ་ཐར་ལོག་ཀྱང་།
བརྟེན་པ་བྱང་སེམས་ཀྱི་སྡོམ་པ་དེ་རྟེན་ཁྱད་པར་ཅན་གྱི་སྡོམ་པ་ཡིན་ཚུལ་
ཡོད་པའི་ཕྱིར། འདོད་ན། ངོས་ཟུང་། + + + དེ་ལྟར་ངོས་འཛིན་ཚུལ་
ཡོད་པར་ཐལ། ཡིག་ཆ་ལས། འཇུག་སྡོམ་དེའི་རྟེན་གྱི་སོ་ཐར་ལོག་ཀྱང་།
སོ་ཐར་གྱི་སྤང་བྱ་གཞན་གནོད་གཞིར་བཅས་སྤོང་བའི་རིགས་དང་ནུས་པ་
མ་ལོག་པས་དེ་ཡང་རྟེན་ཁྱད་པར་ཅན་གྱི་འཇུག་སྡོམ་ཡིན་པའི་ཕྱིར། ཞེས་
གསུངས་པའི་ཕྱིར། འདོད་ན། ༢ བྱང་སྡོམ་ཁྱད་པར་ཅན་གསར་དུ་ཐོབ་པའི་ཚེ་ན་སོ་
147



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐར་རིགས་བདུན་པོ་གང་རུང་གི་རྟེན་དུ་བྱས་ནས་ཐོབ་དགོས་ཞེས་ང་ འི་དོན་ཡིན་ནོ། ） ཡང་ན།
སོ་ཐར་རིགས་བདུན་པོ་གང་རུང་གི་རྟེན་བྱས་པའི་བྱང་སེམས་ཀྱི་སྡོམ་པ་
ཁྱད་པར་ཅན་ཞེས་པའི་དོན་འཇོག་རྒྱུ་ཡོད་པའི་ཕྱིར། + + དེ་མ་ཡིན་པར་
ཐལ། བྱང་སྡོམ་དེ་རྟེན་ཁྱད་པར་གྱི་སྡོམ་པའི་ཚུལ་ཁྲིམས་ཡིན་པའི་དོན།
སོ་ཐར་རིགས་བདུན་པོ་གང་རུང་གིས་སེམས་རྟེན་བྱས་པའི། བྱང་སྡོམ་
དུ་གྱུར་པའི་བསྲུང་བའི་སེམས་པ་དེ་ནུས་ཤུགས་ཆེན་པོ་དང་ལྡན་པ་ལ་བྱེད་
པའི་ཕྱིར། དེར་ཐལ། ཕར་ཕྱིན་སྣང་རྒྱུན་ལས། དེའི་སེམས་རྟེན་བྱས་
པའི་བྱང་སྡོམ་དུ་གྱུར་པའི་སྲུང་བའི་སེམས་པ་དེ། ནུས་པ་དང་ཤུགས་ཆེན་
པོ་ཅན་དུ་གནས་ཕྱིར། དེ་འདྲའི་བྱང་སྡོམ་དེ་རྟེན་ཁྱད་པར་ཅན་གྱི་ཚུལ་
ཁྲིམས་ཡིན་པའི་ཕྱིར། ཞེས་གསུངས་པའི་ཕྱིར། །
དེ་ལྟར་བྱང་ས་དང་ལམ་སྒྲོན་ལྟར་ན། ལྷའི་རྟེན་ཅན་གྱི་རྒྱུད་ལ་བྱང་
སྡོམ་ཁྱད་པར་ཅན་མེད་པར་ཐལ། བྱང་སྡོམ་ཁྱད་པར་ཅན་དུ་བྱེད་པའི་
རྟེན་ཁྱད་པར་ཅན་གྱི་སྡོམ་པའི་ཚུལ་ཁྲིམས་མེད་པའི་ཕྱིར། དེར་ཐལ།
དེ་དག་གི་རྒྱུད་ལ་སོ་ཐར་རིགས་བདུན་པོ་གང་རུང་གི་སྡོམ་པ་མེད་པའི་ཕྱིར།
དེར་ཐལ། དེ་སོ་ཐར་སྡོམ་པའི་རྟེན་དུ་མི་རུང་བའི་ཕྱིར། དེར་ཐལ།
འདུལ་བ་མདོ་རྩ་བ་ལས། མི་མ་ཡིན་པའི་འགྲོ་བ་བོ་དང་བྱང་གི་སྒྲ་མི་
སྙན་ནི་སྡོམ་པའི་ཞིང་ཉིད་མ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ།
མི་མ་ཡིན་པའི་འགྲོ་བ་བོ་ཞེས་པ་ནི་ལྷ་དང་དུད་འགྲོ་སོགས་ལ་བྱེད་དགོས་
པའི་ཕྱིར། དེ་འདོད་ན། ལུང་དེའི་དོན་དེ་ལྟར་མ་ཡིན་པར་ཐལ། ལུང་
དེའི་དོན་ནི་ལམ་མ་ཞུགས་དང་རང་རྒྱལ་དང་ཉན་རང་རིགས་ཅན་གྱི་མི་
༈ 48



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱད་པ་
མ་ཡིན་པའི་ལྷ་ལ་སོགས་པའི་འགྲོ་བའི་རྟེན་ལ་སོ་ཐར་གྱི་སྡོམ་པ་མི་སྐྱེ་བ་
བཅས་པར་མཛད་པ་ཡིན་གྱི། ཐེག་ཆེན་འཕགས་པར་གྱུར་པའི་ལྷའི་རྟེན་
ལ་སོ་ཐར་གྱི་སྡོམ་པ་སྐྱེ་བ་ཡོད་པའི་ཕྱིར། དེར་ཐལ། འབའ་མདའ་འཇམ་
དཔལ་དབྱངས་ཀྱིས་ཕར་ཕྱིན་སྣང་རྒྱན་ལས། དེས་ན་ཐེག་ཆེན་འཕགས་
པ་ལ་ལྷའི་རྟེན་ཅན་གྱི་སོ་ཐར་སྡོམ་པ་ཡོད་ཀྱང་། ཞེས་གསུངས་པའི་ཕྱིར།
{ འཇུག་སྡོམ་གྱི་མ་མཐའ་མི་དགེ་བཅུ་སྤོང་གི་ཚུལ་ཁྲིམས་ཙམ་དང་། བསླབ་པ་ལྔ་བསྲུང་བ་དགེ་བསྙེན་
གྱི་སྡོམ་པ་ཙམ་དང་། ཡ་མཐའ་བསྙེན་རྫོགས་ཀྱི་སོ་ཐར་གྱི་སྡོམ་པ་གང་རུང་རྒྱུད་ལ་མེད་པར་བྱང་སེམས་
ཀྱི་སྡོམ་པ་མི་ཆགས་པས། ཞེས་གསུངས་པའི་ཕྱིར )
མནས་
སེམས་ཙམ་པའི་འཆལ་ཚུལ་སྤང་བའི་སེམས་པ་རྒྱུན་ཆགས་ས་བོན་དང་
བཅས་པ་སྟེ་ཞེས་པའི་ལུང་གི་དོན་ཡོད་པར་ཐལ། ཡོད་པའི་ཕྱིར། འདོད་
ན། ལུང་གི་དོན་སེམས་ཙམ་པའི་སོ་ཐར་སྡོམ་པའི་ངོ་བོ་སྤོང་སེམས་ས་
བོན་དང་བཅས་པ་ལ་འདོད་ཅེས་པའི་དོན་ཡིན་པར་ཐལ། འདོད་ན།
སོ་ཐར་སྡོམ་པའི་ངོ་བོ་སྤོང་སེམས་ས་བོན་ལ་འདོད་པར་ཐལ། འདོད་ན།
སེམས་ཙམ་པས་སོ་ཐར་སྡོམ་པའི་ངོ་བོ་ས་བོན་མངོན་གྱུར་པ་ལ་འདོད་པར་
ཐལ། འདུལ་བའི་རྩ་ཚིག་ལས། མདོ་སྡེ་བ་སོགས་སྤོང་བའི་སེམས་པ་
དང་། །མྱོས་དང་སེམས་མེད་ཚེ་ན་ས་བོན་འདོད། །ཅེས་གསུངས་པའི་ཕྱིར།
དེའི་ཐད་ཀྱི་འགྲེལ་བྱེད་རྣམས་སུ་མདོ་སྡེ་བ་དང་སེམས་ཙམ་པ་རང་རྒྱུད་
པ་གསུམ་ནི་སྤོང་སེམས་མངོན་གྱུར་པ་ལ་བཞེད་ཀྱང་། མྱོས་པ་དང་འགོག་
149



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པ་ལ་སྙོམས་པར་ཞུགས་པ་ལ་སོགས་པའི་སེམས་མེད་ཀྱི་སྐབས་སུ། སྤོང་
སེམས་ཀྱི་ས་བོན་ལ་འདོད་དེ། ཞེས་གསུངས་པའི་ཕྱིར། འདོད་ན།
དེ་འདྲའི་སོ་ཐར་སྡོམ་པ་དེ། མངོན་མཐོ་དང་ངེས་ལེགས་ཀྱི་ཡོན་ཏན་ཀུན་
གྱི་རྩ་བ་ཡིན་པར་ཐལའདོད་ན། ཁྱོད་མཐོ་རིས་ཀྱི་ཉེར་ཕུང་སྐྱེ་བྱེད་
ཀྱི་རྒྱུ་ཡིན་པར་ཐལ། མངོན་མཐོ་ལྷ་མིའི་གོ་འཕང་ཐོབ་བྱེད་ཡིན་པའི་ཕྱིར།
དེར་ཐལ། གནས་སྐབས་འབྲས་བུ་ལྷ་མི་དང་། །མཐར་ཐུག་འབྲས་སུ་བྱུང་
ཆུབ་གསུམ། །ཐོབ་པར་འགྱུར་ཞེས་གསུངས་པའི་ཕྱིར། །ཞེས་གསུངས་པའི་
ཕྱིར། འདོད་ན། ཁྱོད་རྣམ་སྨིན་གྱི་རྒྱུ་ཡིན་པར་ཐལ། མཐོ་རིས་ཀྱི་
ཉེར་ཕུང་གི་ལྷན་ཅིག་བྱེད་རྐྱེན་བྱས་ནས་རྣམ་སྨིན་སྐྱེད་པའི་ཕྱིར། རྟགས་
ཁས། འདོད་ན། ཁྱོད་རྣམ་སྨིན་གྱི་རྒྱུ་ཡིན་པར་ཐལ། གནས་སྐབས་སུ་
ལྷ་མིའི་ཉེར་ཕུང་སྐྱེད་པའི་ཕྱིར། འདོད་ན། ཁྱོད་དགེ་བ་ཟག་བཅས་
དང་མི་དགེ་བ་གང་རུང་ཡིན་པར་ཐལ། ཁྱོད་རྣམ་སྨིན་གྱི་རྒྱུ་ཡིན་པའི་
ཕྱིར། ཁྱབ་སྟེ། མཛོད་ལས། རྣམ་སྨིན་རྒྱུ་ནི་མི་དགེ་དང་། །དགེ་བ་ཟག་
བཅས་རྣམས་ཁོ་ན། །ཞེས་གསུངས་པའི་ཕྱིར། འདོད་ན། དེ་མི་འཐད་
པར་ཐལ། སོ་ཐར་སྡོམ་པའི་ངོ་བོ་སྤོང་སེམས་ས་བོན་དང་བཅས་པ་ལ་
འདོད་པ་གང་ཞིག སྤོང་སེམས་མངོན་གྱུར་པ་མེད་པའི་དུས་ཀྱི། ས་བོན་
མངོན་གྱུར་པའི་སོ་ཐར་གྱི་སྡོམ་པ་དེ་དགེ་བ་མ་ཡིན་པའི་ཕྱིར། དེར་ཐལ།
དེའི་ལུགས་ལ་དགེ་མི་དགེའི་བག་ཆགས་ཐམས་ཅད་ལུང་མ་བསྟན་དུ་འདོད་
པའི་ཕྱིར། དེར་ཐལ། ཚད་མའི་སྤྱི་དོན་ལས། སེམས་ཙམ་པ་སོགས་ཀྱི་
དགེ་མི་དགེ་ལུང་མ་བསྟན་གྱི་བློ་རྣམས་ཀྱིས་སོ་སོར་བཞག་པའི་དགེ་མི་དགེ་
1.5]



ཇོ་ནང་ཨེ་ཝཾ་ཤེས་རིག་དཔེ་ཚོགས། ། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ལུང་མ་བསྟན་གྱི་བག་ཆགས་ཐམས་ཅད་ལུང་མ་བསྟན་དང་། ཞེས་གསུངས་
པའི་ཕྱིར། འོ་ན། སོ་ཐར་སྡོམ་པ་ཐོབ་ལ་མ་མཉམ་པའི་བར་དུ་སྡོམ་པའི་
དགེ་བ་རྒྱུན་ཆགས་སུ་འབྱུང་བར་གསུངས་པ་མི་འཐད་པར་ཐལ། ས་བོན་
གྱི་ངོ་བོར་གྱུར་པའི་སོ་ཐར་གྱི་སྡོམ་པ་དེ་དགེ་བ་མ་ཡིན་པའི་ཕྱིར།
གཞན་ཡང་། བག་ཆགས་སྡོམ་པ་ཡིན་ན་དགེ་སློང་དེ་ཤི་འཕོས་པས་
དེ་མི་གཏོང་བར་ཐལ། དེ་ཕྱི་མར་འགྲོ་བའི་ཕྱིར། དེར་ཐལ། གཏོང་
རྒྱུས་མ་བཅོམ་པའི་བག་ཆགས་ཙམ་པོ་བ་ཞིག་ཕྱི་མར་འགྲོ་བའི་ཕྱིར། དེར་
ཐལ། ཤི་འཕོས་པ་སོ་ཐར་སྡོམ་པའི་གཏོང་རྒྱུ་ཡིན་ཀྱང་། སྡོམ་པའི་ངོ་
བོར་གྱུར་པའི་བག་ཆགས་གཏོང་མི་ནུས་པའི་ཕྱིར། དེར་ཐལ། སྤོང་སེམས་
ཀྱི་བག་ཆགས་རྣམ་པ་ཐམས་ཅད་མཁྱེན་པའི་སའི་བར་འགྲོ་བར་ཡོད་པའི་
ཕྱིར། འདོད་ན། སྐྱེ་བ་ཕྱི་མར་འགྲོ་བར་ཐལ། འདོད་ན། འཆི་འཕོ་
བ་སོ་ཐར་སྡོམ་པའི་གཏོང་རྒྱུ་མ་ཡིན་པར་ཐལ་ལོ། འདོད་ན། དེ་མི་འཐད་
པར་ཐལ། ཤི་འཕོས་པས་སོ་ཐར་སྡོམ་པ་སྐྱེ་བ་ཕྱི་མར་མི་འགྲོ་བར་གཏོང་
བའི་ཕྱིར། དེར་ཐལ། མཛོད་ལས། བསླབ་པ་ཕུལ་དང་ཤི་འཕོས་དང་། །
མཚན་གཉིས་དག་ནི་བྱུང་བ་དང་། །རྩ་བ་ཆད་དང་མཚན་འདས་ལས། །སོ་
སོར་ཐར་བའི་འདུལ་བ་གཏོང་། །ཞེས་གསུངས་པའི་ཕྱིར།
གཞན་ཡང་སོ་ཐར་སྡོམ་པ་དེ་སེམས་པར་འདོད་ན་བྱང་ཆུབ་སྙིང་བོའི་
བར་དུ་བླངས་ཀྱང་སྐྱེ་བར་ཐལ། འདོད་ན། དེ་མི་འཐད་པར་ཐལ།
སོ་ཐར་རིས་བརྒྱད་པོ་གང་རུང་ཡིན་ན་ཉིན་ཞག་མཐའ་ཅན་དང་། ནམ་
འཚོའི་མཐའ་ཅན་ལས་གཞན་མེད་པའི་ཕྱིར། གཞན་ཡང་དགེ་སློང་ཕ་
151



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
མ་སོགས་མཚན་འགྱུར་ན་མིང་འཕོ་བ་ཙམ་ལས་སྡོམ་པ་སྔར་ཡོད་གཏོང་
རྒྱུ་ལྔ་བོ་གང་གིས་ཀྱང་མི་གཏོང་བར་ཐལ། འདོད་ན། དགེ་སློང་ཕ་དགེ་
སློང་མར་མཚན་འགྱུར་བའི་ཚེ་དགེ་སློང་ཕའི་སྡོམ་པ་མི་གཏོང་བར་ཐལ།
དགེ་སློང་ཕའི་སྡོམ་པའི་གཏོང་རྒྱུ་ལྔ་བོ་གང་ཡང་མ་བྱུང་བའི་ཕྱིར། འདོད་
ན། དེ་ལྟར་མཚན་གྱུར་པའི་དགེ་སློང་མ་དེ་དགེ་སློང་ཕའི་སྡོམ་པ་དང་
ལྡན་པར་ཐལ། དེ་མཚན་གྱུར་པའི་ཚེ་དགེ་སློང་ཕའི་སྡོམ་པ་མ་བཏང་
བའི་ཕྱིར། དགེ་སློང་ཕ་མཚན་གྱུར་མ་ཐག་པའི་དགེ་སློང་མ་དེ་ཆོས་ཅན།
ཁྱོད་ཀྱི་དགེ་སློང་མའི་སྡོམ་པ་དེ། མཚན་གྱུར་པ་དང་། དུས་མཉམ་དུ་
གསར་དུ་ཐོབ་པར་ཐལ། དེའི་དགེ་སློང་མའི་སྡོམ་པ་ཐོབ་པ་ནི་གང་ཞིག
མཚན་མ་གྱུར་གོང་དུ་མ་ཐོབ་པའི་ཕྱིར། འདོད་ན། དགེ་སློང་ཕོ་མཚན་
གྱུར་པའི་དགེ་སློང་མའི་སྡོམ་པ་དེ་ཆོས་ཅན། ཁྱོད་ད་ལྟར་གྱི་ཆོ་ག་ལ་བརྟེན་
ནས་ཐོབ་པའི་དགེ་སློང་མའི་སྡོམ་པ་ཡིན་པར་ཐལ། འདོད་ན། དེ་ཕ་
ཆོག་ལ་བརྟེན་ནས་ཐོབ་པའི་དགེ་སློང་མའི་སྡོམ་པ་ཡིན་པར་ཐལ། འདོད་
ན། དེ་འདྲའི་དགེ་སློང་མའི་སྡོམ་པ་དེ་ཆོས་ཅན། དགེ་སློང་ཕའི་སྡོམ་
པ་དང་དུས་མཉམ་དུ་ཐོབ་པར་ཐལ། དེ་ཕ་ཆོག་ལ་བརྟེན་ནས་ཐོབ་པའི་
དུས་མཚམས་ཤིག་ཡོད་པའི་ཕྱིར། དེ་འདྲའི་དགེ་སློང་མ་དེ་དགེ་སློང་ཕ་
དང་དུས་མཉམ་དུ་ཆོ་ག་གཅིག་གིས་བསྙེན་པར་རྫོགས་པ་ཡིན་པར་ཐལ།
འདོད་ན། དེ་མི་འཐད་པར་ཐལ། བུད་མེད་ད་ཆོག་གིས་བསྙེན་པར་
རྫོགས་པ་ལ་ཡུལ་དབུས་སུ་བཅུ་གཉིས་དང་། མཐའ་འཁོབ་དུ་མ་དྲུག་གི་
གྲངས་ཚང་དགོས་པ་གང་ཞིག ཕ་ཆོག་གིས་བསྙེན་པར་རྫོགས་པའི་སྐབས་
152



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱད་པ།
སུ་གྲངས་ཚང་ཚུལ་དེ་འདྲ་མ་ཡིན་པའི་ཕྱིར། གཞན་ཡང༌། སོ་ཐར་རིགས་
བརྒྱུད་ལས། བསྙེན་གནས་སྡོམ་པའི་ངོ་བོ་འཇོག་རྒྱུ་ཡོད་པའི་ཕྱིར། དེར་
ཐལ། སོ་ཐར་རིགས་བརྒྱུད་པོ་གང་རུང་གང་ཞིག རང་གི་ངོས་སྐལ་གྱི་
སྤང་བྱ་བརྒྱུད་པོ་ངོས་སྐལ་གྱི་སྤང་བྱར་བྱས་ནས་སྤོང་བའི་རབ་ཏུ་ཕྱེ་བའི་
རིགས་ཅན་དེ་དེ་ཡིན་པའི་ཕྱིར། དགེ་བསྙེན་གྱི་སྡོམ་པའི་ངོ་བོ་བཞག་ཏུ་
ཡོད་པར་ཐལ། དེ་གང་ཞིག རང་གི་ངོས་སྐལ་གྱི་སྤང་བྱ་ལྔ་བོ་ངོས་སྐལ་
གྱི་སྤང་བྱར་བྱས་ནས་སྤོང་བའི་རབ་ཏུ་ཕྱེ་བའི་རིགས་ཅན་དེ་དེ་ཡིན་པའི་
ཕྱིར། དགེ་ཚུལ་གྱི་སྡོམ་པའི་ངོ་བོ་ཡོད་དེ། དེ་གང་ཞིག རང་གི་ངོས་
སྐལ་གྱི་སྤང་བྱ་བཅུ་བོ་ངོས་སྐལ་གྱི་སྤང་བྱར་བྱས་ནས་སྤོང་བའི་རབ་ཏུ་ཕྱེ་
བའི་རིགས་ཅན་དེ་དེ་ཡིན་པའི་ཕྱིར། མཚན་ཉིད་ཀྱི་ཟུར་གྱི་སྤང་བྱ་བཅུ་
ནི། རྩ་བ་བཞི་དང་། ཡན་ལག་དྲུག་སྟེ། ཡན་ལག་དྲུག་ནི། མལ་ཆེ་
མཐོ། ཆང་འཐུང་བ། ཕྱི་དྲོའི་ཁ་ཟས། གར་སོགས། ཕྲེང་སོགས།
གསེར་དངུལ་ལེན་པ་དང་དྲུག་ཡིན་ཏེ། མཛོད་ལས། ཚུལ་ཁྲིམས་ཡན་
ལག་བག་ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་
བཞིན་གསུམ་རིམ་བཞིན། །དེ་ཡིས་དྲན་ཉམས་དྲེགས་པར་འགྱུར། །ཞེས་
གསུངས་པའི་ཕྱིར། རྩ་བ་བཞི་སྤོང་བ་ནི་ཚུལ་ཁྲིམས་ཀྱི་ཡན་ལག་ཡིན་
ཏེ། རྩ་བ་བཞི་སྤོང་བ་ལས་ཉམས་ན་ཚུལ་ཁྲིམས་རྣམ་དག་ལས་ཉམས་པར་
འགྱུར་བའི་ཕྱིར། ཆང་འཐུང་བ་སྤོང་བ་བག་ཡོད་ཀྱི་ཡན་ལག་ཡིན་ཏེ།
དེ་འཐུང་ན་དྲན་པ་ཉམས་ནས་བག་མེད་དུ་འགྱུར་བའི་ཕྱིར། གར་སོགས་
ཕྲེང་སོགས་སྤོང་བ་བརྟུལ་ཞུགས་ཀྱི་ཡན་ལག་ཡིན་ཏེ། དེ་བྱས་ན་དྲེགས་
【53



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པ་སྐྱེས་དེ་རབ་བྱུང་གི་སྤྱོད་པ་རྣམ་དག་ལས་ཉམས་པར་འགྱུར་བའི་ཕྱིར་
རོ། །
བསྟན་པ་འདིའི་དབང་དུ་བྱས་ན། དགེ་འདུན་འཁོར་ལོའི་དབྱེན་
འབྱེད་པ་བོའི་གང་ཟག་ལ། ལྷས་སྦྱིན་ཁོ་ན་ངེས་པས་ཁྱབ་པའི་ཕྱིར།
ཁྱབ་ན། བསྟན་པ་འདི་ལ་འཁོར་ལོའི་དབྱེན་འབྱེད་པའི་གང་ཟག་ལྷས་
སྦྱིན་ཁོ་ན་ངེས་པར་ཐལ། འདོད་ན། དགེ་འདུན་འཁོར་ལོའི་དབྱེན་འབྱེད་
པ་པོའི་ལྷས་སྦྱིན་དེ་དགེ་སློང་ཡིན་པར་ཐལ། དགེ་སློང་ལྟ་སྤྱོད་ཚུལ་ལྡན་
པས། །ཞེས་གསུངས་པའི་ཕྱིར། འདོད་ན། དེ་ཆོས་ཅན། ནང་བ་སངས་
རྒྱས་པ་ཡིན་པར་ཐལ། འདོད་ན། དེ་སངས་རྒྱས་ལ་སྟོན་པར་འཛིན་
པའི་གང་ཟག་ཡིན་པར་ཐལ། སངས་རྒྱས་ལ་སྐྱབས་སུ་སོང་བའི་གང་ཟག་
ཡིན་པའི་ཕྱིར། དེར་ཐལ། ནང་བ་སངས་རྒྱས་པ་ཡིན་པའི་ཕྱིར། འདོད་
ན། དེ་སངས་རྒྱས་ལ་སྟོན་པར་འཛིན་པའི་གང་ཟག་མ་ཡིན་པར་ཐལ།
སངས་རྒྱས་ལ་སྟོན་པར་མི་འཛིན་པའི་ཕྱིར། དེར་ཐལ། རང་ཉིད་སྟོན་
པར་ཁས་བླངས་ཤིང་། རང་གི་རྗེས་སུ་འཇུག་པ་རྣམས་ཀྱང་། སངས་
རྒྱས་ལ་སྟོན་པར་འཛིན་པ་ལས་ཕྱིར་ཕྱོགས་པར་བྱེད་པའི་ཕྱིར། དེར་
ཐལ། སངས་རྒྱས་ལ་འགྲན་བདོ་བའི་གང་ཟག་ཡིན་པའི་ཕྱིར། དེ་འདྲའི་
ལྷས་སྦྱིན་ཆོས་ཅན། ཁྱོད་དགེ་སློང་གི་སྡོམ་པ་རྒྱུད་ལྡན་ཡིན་པར་ཐལ།
ཁྱོད་དགེ་སློང་ཡིན་པའི་ཕྱིར། དེར་ཐལ། དགེ་འདུན་འཁོར་ལོའི་དབྱེན་
154



པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས་ ད པྱད་རྩོམ་རིགས་པའི་རལ་གྲི།
འབྱེད་པ་པོ་ཡིན་པའི་ཕྱིར། ཁྱབ་སྟེ། དགེ་སློང་ལྟ་སྤྱོད་ཚུལ་ལྡན་པས་ཞེས་
སྔར་གྱི་ལུང་དྲངས་པ་དེའི་ཕྱིར། འདོད་ན། ཁྱོད་དགེ་སློང་མ་ཡིན་པར་
ཐལ། དགེ་སློང་གི་སྡོམ་པ་བཏང་བའི་གང་ཟག་ཡིན་པའི་ཕྱིར། དེར་
ཐལ། དགེ་རྩ་ཆད་པའི་གང་ཟག་ཡིན་པའི་ཕྱིར། དེར་ཐལ། ཆོས་མངོན་
པ་མཛོད་ཀྱི་ཊཱི་ཀ་ལས། ལུགས་འདིར་དགེ་རྩ་ཆད་པའི་གང་ཟག་དང་།
ལོག་པ་ཉིད་དུ་ངེས་པ་ལ་མུ་བཞི་གསུངས་པའི་ནང་ནས་ལྷས་སྦྱིན་དེ་དེ་གཉིས་
ཀ་ཡིན་པའི་མཚན་གཞིར་གསུངས་པའི་ཕྱིར། ཞེས་གསུངས་པའི་ཕྱིར།
དགེ་འདུན་དབྱེན་གྱི་མཚམས་མེད་བྱས་ཤིང་དགེ་རྩ་ཆད་པའི་ལྷས་སྦྱིན་
ཆོས་ཅན། ཁྱོད་འཁོར་ལོའི་དབྱེན་འབྱེད་པའི་གང་ཟག་མ་ཡིན་པར་ཐལ།
ཁྱོད་དགེ་སློང་མ་ཡིན་པའི་ཕྱིར། འདོད་ན། ཁྱོད་ཀྱི་དགེ་འདུན་འཁོར་
ལོའི་དབྱེན་གྱིས་མཚམས་མེད་མ་བྱས་པར་ཐལ། དགེ་འདུན་འཁོར་ལོས་
དབྱེན་མོ་འབྱེད་པའི་ཕྱིར། དེ་མི་འཐད་པར་ཐལ། བདག་ཅག་གི་སྟོན་
པའི་བསྟན་པ་ལ་དགེ་འདུན་འཁོར་ལོའི་དབྱེན་དེ། ལྷས་སྦྱིན་གཅིག་པུས་
བྱས་པ་ལས་གཞན་གྱིས་བྱས་པ་མེད་པའི་ཕྱིར། འདོད་ན། དགེ་རྩ་ཆད་
པའི་ལྷས་སྦྱིན་ཆོས་ཅན། ཁྱོད་ཀྱིས་འཁོར་ལོས་དབྱེན་འབྱེད་པར་ཐལ།
འཁོར་ལོས་དབྱེན་འབྱེད་པའི་མཚམས་མེད་ཀྱི་ལས་བསགས་པའི་ཕྱིར
འདོད་ན། དེ་ཆོས་ཅན། ཁྱོད་ཀྱིས་འཁོར་ལོས་དབྱེན་འབྱེད་ནུས་པར་
ཐལ། འདོད་ན། མི་འཐད་པར་ཐལ། དགེ་སློང་གི་ཚུལ་ཁྲིམས་དང་
མི་ལྡན་པའི་གང་ཟག་ཡིན་པའི་ཕྱིར། དེར་ཐལ། འཁོར་ལོས་དབྱེན་འབྱེད་
པའི་གང་ཟག་ཡིན་ན། དགེ་སློང་ཡིན་པ་དང་། ལྟ་བ་སྤྱད་པ་དང་།
155



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
ཚུལ་ཁྲིམས་དང་ལྡན་པ་ཞིག་དགོས་གྱི་ཁྱིམ་པ་དང་སྲེད་པ་སྤྱད་པ་དང་།
ཚུལ་ཁྲིམས་འཆལ་བས་འཁོར་ལོས་དབྱེན་འབྱེད་ནུས་པ་མ་ཡིན་པའི་ཕྱིར།
《 དེ་ལྟར་ན་འཁོར་ལོའི་དབྱེན་འབྱེད་པ་པོའི་ལྷས་བྱིན་དང་། འཁོར་ལོས་དབྱེན་བྱས་ཟིན་པའི་རྗེས་
ཀྱི་ལྷས་སྦྱིན་གཉིས་མི་འདྲ་བའི་ཕྱིར། དེར་ཐལ། སྔ་མ་འཁོར་ལོའི་དབྱེན་འབྱེད་པ་པོའི་ལྷས་སྦྱིན་དེ་
ནི་དགེ་སློང་ཡིན་ལ་དེས་སྔར་སངས་རྒྱས་ལ་སྟོན་པར་འཛིན་པ་དང་སྐྱབས་སུ་སོང་བའི་ཕྱིར༔ ཕྱི་མ་
འཁོར་ལོས་དབྱེན་བྱས་ཟིན་པའི་ལྟས་སྦྱིན་དེ་སངས་རྒྱས་དང་ཆོས་ལ་ལོག་པར་བལྟ་ཞིང་སྐྱབས་འགྲོ་ཡང་
བཏང་ལ། དེ་ལ་བརྟེན་ནས་དགེ་རྩ་ཆད་པས་དགེ་སློང་གི་སྡོམ་པ་ཡང་བཏང་བའི་ཕྱིར། དེས་ན་
ལྷས་སྦྱིན་ཞེས་པ་དེ་ལ་དང་བོ་དགེ་སློང་གི་སྡོམ་པ་རྒྱུད་ལ་སྐྱེས་མ་ཟིན་པ་གཅིག་དང་། བར་དུ་དགེ་སློང་
གི་སྡོམ་པ་རྒྱུད་ལྡན་གཅིག མཐར་སྡོམ་པ་བཏང་ཞིང་དགེ་རྩ་ཆད་པ་ཞིག་སྟེ་གསུམ་ཡོད་པའི་ཕྱིར།
དེ་ལྟར་ན་དགེ་འདུན་དབྱེན་དང་དབྱེན་གྱི་མཚམས་མེད་དང་དབྱེན་གྱི་ལྷག་
མ་གསུམ་ཕན་ཚུན་མི་འདྲ་བ་ཡིན་པའི་ཕྱིར། དེར་ཐལ། དེ་གསུམ་ལ་
ཁྱད་པར་མི་འདྲ་བ་བརྒྱུད་ཀྱིས་སྒོ་ནས་ཕྱེ་དགོས་པའི་ཕྱིར། དང་བོ་དེ་
གསུམ་གྱི་ངོ་བོའི་ཁྱད་པར་ཡོད་པའི་ཕྱིར། མ་གྲུབ་ན། དེར་ཐལ།
དབྱེན་ནི་དགེ་འདུན་ཐུགས་མི་མཐུན་ཞིང་མི་འཕྲོད་པ་ལྡན་མིན་འདུ་བྱེད་
ལུང་དུ་མ་བསྟན་པ་ཡིན་པ་གང་ཞིག དབྱེན་གྱི་མཚམས་མེད་ནི་དགེ་འདུན་
བྱེ་བ་ལས་གྱུར་པས་རྣམ་སྨིན་མནར་མེད་དུ་སྐྱེ་འགྱུར་གྱི་ཉེས་པ་དངོས་གཞི་
དང་། དབྱེན་འབྱེད་ལྷག་མ་ནི་བཅས་པ་དང་འགལ་བའི་ལྟུང་བ་དངོས་
གཞི་དེ་ཡིན་པའི་ཕྱིར། གཉིས་པ་ལྡན་པའི་ཁྱད་པར་ཡོད་པར་ཐལ།
དགེ་འདུན་དབྱེན་དགེ་འདུན་ལ་ལྡན་པ་གང་ཞིག དབྱེན་གྱི་མཚམས་
མེད་དང་ལྷག་མ་གཉིས་འབྱེད་པ་པོ་ལ་ལྡན་པའི་ཕྱིར། གསུམ་པ་ལས་དང་
156



དཔྱད་རྩོམ་རིགས་པའི་རལ་གྱི།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
པོད་བརྒྱུད་པ།
བོ་བ་ལ་འབྱུང་མི་འབྱུང་གི་ཁྱད་པར་ཡོད་པར་ཐལ། ལས་དང་བོ་བ་ལྷས་
བྱིན་ལྟ་བུའི་དགེ་འདུན་ཕྱེ་བས་དབྱེན་དང་དབྱེན་གྱི་མཚམས་མེད་འབྱུང་
ཡང་། དབྱེན་འབྱེད་ལྷག་མ་མི་འབྱུང་བའི་ཕྱིར། བཞི་བ་དགེ་སློང་མ་
ལ་འབྱུང་མི་འབྱུང་གི་ཁྱད་པར་ཡོད་པར་ཐལ། དགེ་སློང་མ་ལ་དབྱེན་འབྱེད་
ལྷག་མ་དང་ལས་ཀྱི་དབྱེན་འབྱུང་ཡང་དབྱེན་འབྱེད་མཚམས་མེད་དང་འཁོར་
ལོའི་དབྱེན་མི་འབྱུང་བའི་ཕྱིར། ལྔ་བ་དགེ་འདུན་ཕྱེ་པ་ཡན་ལག་ཏུ་དགོས་
མི་དགོས་ཀྱི་ཁྱད་པར་ཡོད་པར་ཐལ། དགེ་འདུན་དབྱེན་དང་དབྱེན་གྱི་
མཚམས་མེད་གཉིས་ལ་དགེ་འདུན་ཕྱེ་བ་ཡན་ལག་ཏུ་དགོས་ཀྱང་། དབྱེན་
གྱི་ལྷག་མ་སྐྱེ་བ་ལ་དེ་མི་དགོས་པའི་ཕྱིར། དྲུག་པ་བཟློག་པ་ལྔ་ཡན་ལག་
ཏུ་དགོས་མི་དགོས་ཀྱི་ཁྱད་པར་ཡོད་པར་ཐལ། དགེ་འདུན་དབྱེན་དང་
དབྱེན་གྱི་མཚམས་མེད་གཉིས་ལ་བཟློག་པ་ལྔ་ཡན་ལག་ཏུ་མི་དགོས་ཀྱང་།
དབྱེན་འབྱེད་ལྷག་མ་ལ་དགོས་པའི་ཕྱིར། བདུན་པ་མཐར་ཐུག་གྲུབ་དུས་
ཀྱི་ཁྱད་པར་ཡོད་པར་ཐལ། དགེ་འདུན་དབྱེན་དང་དབྱེན་གྱི་མཚམས་
མེད་གཉིས་དགེ་འདུན་ཕྱེ་བའི་དུས་དེར་གྲུབ་པ་གང་ཞིག དབྱེན་འབྱེད་
ལྷག་མ་བརྗོད་པ་གསུམ་པའི་མཐའ་ལ་མ་བཏང་བའི་དུས་དེར་གྲུབ་པའི་
ཕྱིར། བརྒྱུད་པ་འབྱེད་པ་པོའི་ཁྱད་པར་ཡོད་པར་ཐལ། འཁོར་ལོའི་
དབྱེན་དང་དབྱེན་གྱི་མཚམས་མེད་སྐྱེ་བ་ལ་འབྱེད་པ་པོའི་ལས་ཀྱི་ཁ་སྐོང་
དུ་འོས་པ་དགོས་ཀྱང་། དབྱེན་འབྱེད་ལྷག་མ་སྐྱེ་བ་ལ་དེ་མི་དགོས་པའི་
ཕྱིར། དེ་ལྟར་བརྒྱད་ཀྱིས་སྒོ་ནས་དགེ་འདུན་དབྱེན་དང་དབྱེན་གྱི་མཚམས་
མེད་དང་དབྱེན་གྱི་ལྷག་མའི་ཁྱད་པར་གྲུབ་པའི་ཕྱིར།
15



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
སྨྲས་པ་།
བློ་གྲོས་ཉིན་བྱེད་དགྱེས་པའི་འཛུམ་ཟེར་ལས། །
རྟགས་གསལ་རིགས་འཕྲུལ་མེ་ཏོག་བཞད་པ་འདི། །
བློ་གསལ་བུང་བ་རྩེན་པའི་དགའ་སྟོན་དུ། །
མང་ཐོས་བརྩོན་པའི་ར་བ་ལས་བྱུང་ངོ་། །
ཅེས་པ་འདིའང་དཔྱོད་ལྡན་འགའ་རེའི་ཆེད་དུ་ཀུན་དགའ་དཔལ་ལྡན་གྱིས་བྲིས་པ་དགེ་
༄༅།སྤྱི་དོན་མི་ཕམ་དགོངས་རྒྱན།
མ་ལུས་འགྲོ་བའི་དོན་ཀུན་སྒྲུབ་པ་ལ། །
ཞུམ་མེད་བརྩོན་པའི་དམ་བཅའི་ཁུར་ཆེན་པོ། །
སྐད་ཅིག་ལྷོད་མེད་སེམས་དཔའི་ངང་ཚུལ་ལ། །
ངོ་མཚར་མཐོང་ནས་གཅིག་ཏུ་བསྔགས་པས་བྲེལ། །
སེམས་བསྐྱེད་ཀྱི་ཐད་ལ་ཅུང་ཟད་དཔྱད་པ། སྤྱིར་ན་བཀའ་རེ་རེ་ལ་
དགོངས་འགྲེལ་དུ་ངེས་པའི་འགྲེལ་ཚུལ་དུ་མ་ཡོད་དེ། དཔེར་ན། ཡུམ་
མདོ་ལྟ་བུ་ལ་མཚོན་ན། ཡུམ་མདོའི་སྦས་དོན་མངོན་རྟོགས་ཀྱི་རིམ་པ་སྟོན་
པ་རྗེ་བཙུན་མ་ཕམ་པས་མངོན་རྟོགས་རྒྱུན་ལས། མངོན་རྟོགས་བརྒྱད་
དང་དོན་བདུན་ཅུར་བཀྲལ་བ་དེ་ཉིད་ལྟར་ཡིན་ཀྱང་སྤྱིར་ཡུམ་མདོའི་བསྟན་
དོན་ལ་དངོས་བསྟན་སྟོང་ཉིད་ཀྱི་རིམ་པ་སློབ་དཔོན་ཀླུ་སྒྲུབ་ཞབས་ཀྱིས་
158



པོད་བརྒྱད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
རྩ་ཤེས་སོགས་སུ་བཀྲལ་བ་དང་། སློབ་དཔོན་ཕྱོགས་ཀྱི་གླང་བོས་བརྒྱུད་
སྟོང་དོན་བསྡུས་སུ་བརྒྱུད་སྟོང་བའི་བསྟན་བྱ་དོན་སོ་གཉིས་སུ་ཕྱེ་ནས་འགྲེལ་
བ་དང་། ཡུམ་གསུམ་གནོད་འཇོམས་ཀྱིས་ཡུམ་གསུམ་གྱི་བསྟན་དོན་སྒོ་
གསུམ་དང་རྣམ་གྲངས་བཅུ་གཅིག་ཏུ་བསྡུས་ནས་བཀྲལ་བ་ལྟ་བུ་འགྲེལ་ཚུལ་
དུ་མ་ཡོད་དོ། །
དོན་བདུན་ཅུ་བོ་རེ་རེ་ལའང་དེ་སྟོན་བྱེད་ཀྱི་མདོ་ཚན་རེ་རེ་ཡོད་ཀྱང་
དོན་བདུན་ཅུའི་མདོ་འགའ་རེ་ལ་དོན་དེ་སྟོན་པའི་རྣམ་པ་མི་གསལ་བའང་
ཡོད་པས་དེ་ངེས་བྱེད་ཇི་ལྟར་ཞེ་ན། ཡུམ་རྒྱས་འབྲིང་བསྡུས་གསུམ་པོ་རང་
རང་གི་དབུ་ནས་མཇུག་གི་བར་གྱི་ཚིག་རྣམས་ལ་མཚམས་མཚམས་སུ་སེམས་
བསྐྱེད་དང་གདམས་ངག་སོགས་སྟོན་བྱེད་ཀྱི་མདོ་ཡིན་པའི་རྣམ་པ་གསལ་
བ་རེ་རེ་ཡོད། གལ་ཏེ་མི་གསལ་བ་རྣམས་གོང་འོག་གི་མདོ་རྣམས་ཀྱི་དོན་
སྔ་ཕྱི་དེ་དང་དེ་སྟོན་པའི་རྣམ་པ་གསལ་བའི་སྒོ་ནས་དེ་དང་དེའི་མདོར་སྦྱོར་
བ་ན་མི་གསལ་བའི་དོན་དེ་སྟོན་བྱེད་ཀྱི་མདོ་སྦྱོར་དོན་གྱིས་ཐོབ་པ་སོགས་
དོན་བདུན་ཅུ་སོ་སོའི་མདོ་རྣམས་དེ་དང་དེའི་མདོ་ཡིན་པར་ངེས་བྱེད་རེ་
རེ་ཡོད་པའི་ཕྱིར། དེ་འདྲ་ཡིད་ལ་ངེས་པར་བྱས་ཏེ་སེམས་བསྐྱེད་ཀྱི་མདོ་
ལ་དཔྱད་པ་ནི། གླེང་གཞིའི་དེ་མ་ཐག་ནས་ཤ་ར་དྭ་ཏིའི་བུ་འདི་ལ་བྱང་
ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་
དུ་མངོན་པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་བརྩོན་པར་བྱའོ། །ཞེས་པ་ནས། ཇི་ལྟར་ན་བདག་ས་ཆེན་
པོར་སོར་བཞི་ཙམ་གྱིས་རྐང་བས་མ་རེག་པར་འགྲོ་བར་འགྱུར་ཞེས་སོགས་
159



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཤོག་གྲངས་སོ་ལྔ་ཙམ་ཏེ། མདོ་དེ་དག་གིས་ཀུན་རྫོབ་སེམས་བསྐྱེད་སྟོན་
པ་ཡིན་ཏེ། མདོ་དེ་དག་གིས་རྣམ་མཁྱེན་སོགས་དཀར་ཆོས་མཐའ་དག་
འདོད་པ་ཞིག་བསྟན་པ་གང་ཞིག དེ་འདྲ་ཐེག་ཆེན་སེམས་བསྐྱེད་དང་
དེའི་གྲོགས་གང་རུང་ལས་མེད་ཀྱང་། ཐེག་ཆེན་སེམས་བསྐྱེད་དང་དེའི་
གྲོགས་འདུན་པ་གཉིས་ཀ་གཞན་དོན་དང་རྣམ་མཁྱེན་གྱི་རྒྱུ་བཅས་འདོད་
པ་ཡིན་པའི་ཕྱིར། སེམས་བསྐྱེད་ཀྱི་མདོ་ཚན་གྱིས་སེམས་བསྐྱེད་དང་རྒྱུ་
གྲོགས་ཀྱི་འདུན་པ་དངོས་སུ་བསྟན་པ་ཡིན་ཏེ། དེ་གཉིས་ཀ་འདོད་པ་ཞེས་
པའི་སྒྲས་དངོས་སུ་བསྟན་པའི་ཕྱིར། འདུན་ལྡན་སེམས་བསྐྱེད་ཀྱི་མདོ་
ནས་ཆོས་སྐུ་དང་ལྡན་པའི་སེམས་བསྐྱེད་ཀྱི་མདོའི་བར་མདོ་ཚན་ཉེར་གཉིས་
ཀྱིས་ཐེག་ཆེན་ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་གྱི་ལམ་གྱི་
རིམ་པ་ཞིག་སྟོན་པ་ཡིན་ཏེ། འདུན་ལྡན་གྱི་མདོས་རྣམ་མཁྱེན་ལ་འདུན་
པ་བསྟན་པ་ནས་ཆོས་སྐུ་དང་ལྡན་པའི་མདོས་ས་ལ་སོར་བཞི་ཙམ་གྱིས་ཞབས་
ཀྱིས་ས་ལ་མ་རེག་པར་འགྲོ་བ་དང་། ཞབས་མཐིལ་པད་མོ་འདབ་མ་སྟོང་
ས་ལ་བཞུག་པར་འགྲོ་བ་དང་། ཞབས་མཐིལ་འཁོར་ལོས་ས་ཆེན་པོ་ལ་
བྲེས་པར་འགྲོ་བ་སོགས་བསྟན་ཅིང་རྣམ་མཁྱེན་འདོད་པ་ཐེག་ཆེན་ཚོགས་
ལམ་ནས་ཡོད་པ་དང་ཞབས་ཀྱིས་ས་ལ་མ་རེག་པར་བྱོན་པ་སོགས་སངས་
རྒྱས་ཁོ་ནའི་སའི་ཡོན་ཏན་ཡིན་པས་ན་མདོ་དེའི་བབས་ཐེག་ཆེན་ཚོགས་
ལམ་ནས་སངས་རྒྱས་ཀྱི་སའི་བར་གྱི་ལམ་གྱི་རིམ་པ་ཞིག་ཚང་བར་སྟོན་བྱེད་
དུ་གནས་པའི་ཕྱིར། དེས་ན་སྐབས་དང་བོར་ཆོས་བཅུས་མཚོན་ནས་རྣམ་
མཁྱེན་བསྟན་པར་བཞེད་ནས་ཆོས་བཅུའི་ཐོག་མ་སེམས་བསྐྱེད་པ་རང་གི་
160



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱུད་པ།
ངོ་བོ་དང་དེའི་དམིགས་པ་དང་བཅས་པ་གསུངས་པ་ནི་རྩ་བར་སེམས་བསྐྱེད་
པ་ནི་སོགས་རྐང་བ་གཉིས་བྱུང་། དོན་ནི་ཐེག་པ་ཆེན་པོའི་སེམས་བསྐྱེད་
པ་ནི་སེམས་ཅན་གཞན་སྡུག་བསྔལ་ཕྲ་རགས་ལས་གྲོལ་བའི་དོན་དེ་བདག་
གིས་སྒྲུབ་པའི་ཕྱིར་དུ་ཡང་དག་པར་རྫོགས་པའི་བྱང་ཆུབ་ཐོབ་པར་དམིགས་
པའི་སེམས་བསྐྱེད་ནི་འདོད་པ་དང་མཚུངས་ལྡན་གྱི་ཐེག་ཆེན་གཙོ་བོའི་ཡིད་
ཀྱི་རྣམ་རིག་ཁྱད་པར་ཅན་དེ་ཡིན་ནོ། །གཞུང་འདིས་དོན་དངོས་སུ་སེམས་
བསྐྱེད་བསྟན་ནས་བསྟན་ཚུལ་དེ་ལ་འདོད་པའི་སྒྲས་བསྟན་པ་ནི་དགོས་པ་
ཁྱད་པར་ཅན་གྱི་དོན་དུ་ཡིན་ཏེ། བྱང་ཆུབ་འདོད་ཅེས་པས་དངོས་སུ་
འདོད་པ་དང་མཚུངས་ལྡན་གྱི་གཙོ་སེམས་སུ་གྱུར་པའི་སེམས་བསྐྱེད་དེ་དངོས་
སུ་བསྟན་ནས་འདོད་ཅེས་པའི་མིང་ཙམ་གྱི་གཞན་དོན་འདོད་པ་དང་། བྱང་
ཆུབ་འདོད་པ་གཉིས་ཐུགས་ལ་འཕངས་པའི་ཕྱིར། འདོད་པའི་མིང་ཙམ་
ཚིག་གིས་ཟིན་ཀྱང་སྐབས་འདིར་དངོས་བསྟན་མ་ཡིན་ཏེ། འདིར་འདོད་
པ་དངོས་སུ་སྟོན་པའི་དབང་དུ་བྱས་པ་མ་ཡིན་པར་སེམས་བསྐྱེད་དངོས་
སུ་སྟོན་པའི་དབང་དུ་བྱས་ནས་བསྟན་པའི་ཕྱིར། ཤུགས་ལ་བསྟན་པའི་
འདོད་པ་གཉིས་ཀྱི་གཞན་དོན་འདོད་པ་སེམས་བསྐྱེད་ཀྱི་རྒྱུར་དགོས་པ་དང་།
བྱང་ཆུབ་འདོད་པ་སེམས་བསྐྱེད་ཀྱི་གྲོགས་སུ་དགོས་པས་དེ་ལྟར་ཤེས་པའི་
ཆེད་ཡིན་པའི་ཕྱིར། སེམས་བསྐྱེད་པ་ནི་སོགས་ཀྱི་བསྟན་བྱའི་གཙོ་བོའི་
སེམས་བསྐྱེད་ལ་ཚོགས་ལམ་པའི་རྒྱུད་ཀྱི་སེམས་བསྐྱེད་ནས་སངས་རྒྱས་ཀྱི་
སའི་བར་གྱི་སེམས་བསྐྱེད་དང་སེམས་བསྐྱེད་ཉེར་གཉིས་ཡོད་ཀྱང་། དངོས་
བསྟན་གྱི་སེམས་བསྐྱེད་ནི་སྤྱོད་པའི་རྟེན་དུ་གྱུར་པའི་སེམས་བསྐྱེད་དེ་ཡིན་
[6]



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པས་ཁྱབ་པ་ཡིན་ནོ། །
འདིར་སེམས་བསྐྱེད་ཀྱི་ངོ་བོ་སེམས་ཁོ་ན་དང་། དེ་བསྐྱེད་ཚུལ་ནི་
བྱང་ཆུབ་དོན་དུ་གཉེར་བའི་སྨོན་ལམ་གྱིས་དོན་དུ་གཉེར་བར་བྱེད་པ་དང་།
སེམས་པས་བྱང་ཆུབ་ཐོབ་པར་བྱེད་པ་དེ་ནང་དུ་སེམས་པར་བྱེད་པའི་སྒོ་
ནས་བསྐྱེད་པ་ཡིན་པར་ཐོགས་མེད་སྐུ་མཆེད་དང་འཕགས་སེང་སོགས་ཀྱིས་
བཞེད་པར་མཁས་པ་དག་གིས་གསུངས་ནའང་། རང་ལུགས་དཔལ་ལྡན་
རྒྱལ་བ་ཇོ་ནང་བའི་བཞེད་ཚུལ་ལྟར་ན། རྒྱལ་བ་བྱམས་པས། བརྟན་
པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་ཡིན། །ཞེས་གསུངས་
པ་ལྟར་གཞན་དོན་དུ་རྫོགས་པའི་སངས་རྒྱས་ཐོབ་འདོད་ཀྱི་འདུན་པ་དང་
བཅས་པའི་སེམས་པ་ལ་བཞེད་པ་ཡིན་ཏེ། འཇམ་མགོན་བླ་མ་སྒྲོལ་མགོན་
ཞབས་ཀྱིས། ཀུན་རྫོབ་ཀྱི་སེམས་འདི་ནི། ཞེས་པ་ནས། ཐོབ་འདོད་
ཀྱི་འདུན་པ་དང་བཅས་པའི་སེམས་པ་ཡིན་པའི་ཕྱིར། ཞེས་གསུངས་པའི་
ཕྱིར། གཞན་ཡང་སྨོན་འཇུག་གི་སེམས་གཉིས་ཀ་གཞན་དོན་དུ་རྫོགས་
བྱང་ཐོབ་འདོད་ཀྱི་རྣམ་པ་ཅན་ཡིན་པ་ལ་ཁྱད་པར་མེད་ཀྱང་གཞན་དོན་དུ་
ཆས་པའི་ཕར་ཕྱིན་གྱིས་དངོས་སུ་ཟིན་མ་ཟིན་གྱི་སྒོ་ནས་ཁྱད་པར་འབྱེད་པ་
ཡིན་ཏེ། སྨོན་པ་སེམས་བསྐྱེད་ནི་ཕར་ཕྱིན་དྲུག་གི་བྱ་བས་དངོས་སུ་མ་ཟིན་
པའམ་ཕྱིན་དྲུག་གི་བྱ་བ་ཙམ་གྱིས་དངོས་སུ་ཟིན་ཡང་གཞན་དོན་དུ་ཆས་
པའི་ཕྱིན་དྲུག་གིས་དངོས་སུ་མ་ཟིན་པ་ཡིན་པའི་སྒོ་ནས་བཞག་པ་གང་ཞིག
འཇུག་སེམས་ནི་གཞན་དོན་དུ་ཆས་ནས་འཇུག་པའི་ལམ་གྱིས་དངོས་སུ་ཟིན་
པའི་སྒོ་ནས་བཞག་པའི་ཕྱིར། སེམས་བསྐྱེད་གཉིས་ཀྱི་ས་མཚམས་སོགས་
162



ཇོ་ནང་ཨེ་ཝཾ་ཤེས་རིག་དཔེ་ཚོགས་
ད
པྱད་རྩོམ་རིགས་པའི་རལ་གྲི་
པོད་བརྒྱུད་པ།
དཔྱད་པར་བྱ་བ་མང་དུ་ཡོད་ཀྱང་ཤོག་བུ་ཉུང་ངུའི་ནང་དུ་མི་རྫོགས་སོ། །
བྱང་ཆུབ་ཀྱི་སེམས་འདི་རྒྱུད་ལ་མ་སྐྱེས་ན་གཞན་ལྷ་སྒོམ་སྔགས་བཟླས་གང་
བྱས་ཀྱང་ཐེག་པ་ཆེན་པོའི་ལམ་དུ་མི་འགྱུར། བྱང་ཆུབ་ཀྱི་སེམས་འདི་སྐྱེས་
ན་ཆོས་གང་སྒྲུབ་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་
རྒྱུར་འགྲོ་བ་ཡིན་པ་ཚད་ལྡན་གྱི་ལུང་ལས་ལན་གཅིག་མ་ཡིན་པར་གསུངས་
པ་ཡིན་ནོ། །རང་གཞན་གྱི་རྒྱུད་ཀྱི་སྡིག་ལྟུང་ཐམས་ཅད་ཀྱང་བྱང་ཆུབ་
ཀྱི་སེམས་འདི་ལ་བརྟེན་ན་དག་པར་གསུངས་ཏེ། རྒྱལ་སྲས་ཞི་བ་ལྷ་ཆེན་
པོས། སྡིག་པ་སྟོབས་ཆེན་ཤིན་ཏུ་མི་ཟད་པ། །དེ་ནི་རྫོགས་པའི་བྱང་ཆུབ་
སེམས་མིན་པ། །དགེ་གཞན་གང་གིས་ཟིལ་གྱིས་གནོན་པར་བྱེད། །དེས་ནི་
དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་ངེས་པར་སྲེག་
པར་བྱེད། །ཅེས་གསུངས་པའི་ཕྱིར། རྔ་ཡུལ་ཀིརྟི་དགོན་གྱི་ （རིགས་ལམ་) དུས་དེབ་ལས་
བཤུས་པ།
༄༅།།སློབ་བུ་རྣམས་ལ་རྩེ་མཚར་དུ་ཕུལ་བའི་
དཔྱད་རྩོམ་ངག་གི་མེ་ཏོག
སེམས་ཀྱི་ཡིན་ལུགས་མཐར་ཐུག་ངོས་འཛིན་པ་ལ་རང་སྡེའི་གྲུབ་མཐའ་
སྨྲ་བ་ཐམས་ཅད་ཀྱི་འདོད་པ་མཐུན་པའི་ཕྱིར། འདོད་ན། དེ་མི་མཐུན་
པར་ཐལ། རྒྱ་གར་ན་རང་སྡེ་ནང་བའི་གྲུབ་མཐའ་བཞིའི་འདོད་པ་མི་མཐུན་
པ་གང་ཞིག བོད་དུའང་རང་སྡེའི་ཞྭ་དམར་སེར་གྱི་འདོད་པ་མི་མཐུན་
ན་པའི་ཕྱིར། བཞིའི་འདོད་པ་མཐུན་
163



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པའི་ཕྱིར། རྟགས་དང་བོ་མ་གྲུབ་ན། དེར་ཐལ། རང་སྡེ་ཉན་ཐོས་སྡེ་
གཉིས་དང་ཐེག་ཆེན་དབུ་སེམས་སོགས་འདོད་པ་མི་མཐུན་པའི་ཕྱིར། མ་
གྲུབ་ན། དེར་ཐལ། བྱེ་མདོ་དབུ་སེམས་སོགས་འདོད་པ་མི་མཐུན་པའི་
ཕྱིར། མ་གྲུབ་ན། དེར་ཐལ། བྱེ་མདོ་གཉིས་ཀྱིས་སེམས་ཀྱི་ཡིན་ལུགས་
སེམས་རང་སྐྱ་ཐུབ་པའི་རྫས་གྲུབ་ཀྱིས་སྟོང་བ་དེ་ལ་འདོད་པའི་ཕྱིར། དེར་
ཐལ། བྱེ་མདོ་གཉིས་ཀྱིས་སྤྱིར་གནས་ལུགས་མཐར་ཐུགས་ངོས་འཛིན་
པ་ལ་མི་འདྲ་བའི་བཞེད་སྒོ་ཆེར་མེད་པའི་ཕྱིར། རྟགས་ཟུར་གཉིས་པ་དབུ་
སེམས་གཉིས་ཀྱིས་ཀྱང་བཞེད་པ་མི་འདྲ་བའི་ཕྱིར། དེར་ཐལ། དབུ་མ་
དང་སེམས་ཙམ་པ་གཉིས་ཀྱི་འདོད་པ་སོ་སོ་ནས་འཇོག་ཏུ་ཡོད་པའི་ཕྱིར།
མ་གྲུབ་ན། དེར་ཐལ། དབུ་མ་ལའང་ཐལ་རང་གཉིས་ཡོད་པའི་སངས་
རྒྱས་བསྐྱང་དང་ཟླ་གྲགས་ཡབ་སྲས་ཀྱི་རང་ལུགས་ཐལ་འགྱུར་བ་ལྟར་ན།
སེམས་རང་བཞིན་གྱིས་གྲུབ་པས་སྟོང་བ་དེ་ཡིན་པའི་ཕྱིར། རྟགས་ཟུར་
ཕྱི་མ་མ་གྲུབ་ན། དབུ་མ་རང་རྒྱུད་པའི་སློབ་དཔོན་མཁན་ཆེན་ཞི་འཚོ་
དང་ལེགས་ལྡན་འབྱེད་ཡབ་སྲས་ཀྱི་རང་ལུགས་མདོ་སྡེ་སྤྱོད་པའི་དབུ་མ་
རང་རྒྱུད་པ་དང༌། རྣལ་འབྱོར་སྤྱོད་པའི་དབུ་མ་རང་རྒྱུད་པ་ལྟར་ན།
སེམས་ཀྱི་རང་བཞིན་བློ་གནོད་མེད་ལ་སྣང་བའི་དབང་གིས་བཞག་པ་མ་
ཡིན་པར་ཡུལ་རང་ངོས་ནས་གྲུབ་པས་སྟོང་བ་དེ་ལ་འདོད་པའི་ཕྱིར། རྩ་
བའི་རྟགས་ཟུར་གཉིས་པ་མ་གྲུབ་ན། ཐོགས་མེད་སྐུ་མཆེད་ཀྱི་རང་ལུགས་
སེམས་ཙམ་པའི་འདོད་པའང་འཇོག་ཏུ་ཡོད་པའི་ཕྱིར། དེར་ཐལ། སེམས་
ཙམ་པའི་ལུགས་ལ་སེམས་མིང་གི་འཇུག་གཞིར་རང་མཚན་གྱིས་གྲུབ་པས་
164



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
སྟོང་བ་དེ་ཡིན་པའི་ཕྱིར། རྩ་བའི་རྟགས་ཕྱི་མ་བོད་དུའང་ཕྱག་རྫོགས་ཀྱི་
ཁྱད་པར་སོ་སོ་ནས་འཇོག་ཏུ་ཡོད་པའི་ཕྱིར། དེར་ཐལ། ཕྱག་ཆེན་པའི་
ལུགས་ལ་སེམས་ཀྱི་རང་བཞིན་རྐྱེན་གྱིས་བཅོས་སུ་མེད་པ་དེ་ཡིན་པའི་ཕྱིར།
རྫོགས་ཆེན་པའི་ལུགས་ལའང་ཡེ་ནས་རང་བཞིན་དྲི་མས་མ་བསླད་པས་ཀ་
དག་དང་རང་གི་ངོ་བོ་ནས་སྤྲོས་པ་རྦད་ཀྱིས་ཆོད་པས་ཁྲེགས་ཆོད་སོགས་
ཀྱི་སྒོ་ནས་སེམས་ཀྱི་གནས་ལུགས་དེ་ངོས་འཛིན་རྗེ་འབངས་སོགས་གྲུབ་པའི་
དབང་བོ་རྣམས་ཀྱིས་མཛད་པའི་ཕྱིར། ས་སྐྱ་བས་ཀྱང་སེམས་ཀྱི་གནས་
ལུགས་གསལ་སྟོང་འཛིན་མེད་ལ་ངོས་འཛིན་གཞུང་ཚད་ལྡན་རྣམས་སུ་མཛད་
པའི་ཕྱིར། ཁྱད་པར་རང་ལུགས་ཀུན་མཁྱེན་ཇོ་ནང་བའི་བཞེད་དགོངས་
ལྟར་ན། སེམས་རང་བཞིན་གྱིས་གྲུབ་པས་སྟོང་བའི་དབྱིངས་དེ་ཉིད་དོན་
དམ་ཆོས་སྐུའི་བདག་ཉིད་དུ་གྲུབ་པ་དེ། ངེས་དོན་མདོ་བཅུའི་དོན་ལྟར་
རྒྱལ་ཚབ་རྗེས་འབྲང་དང་བཅས་པའི་དགོངས་པ་ཡིན་པ་གང་ཞིག སྔགས་
ལུགས་དུས་འཁོར་ལྟར་ནའང་། མཆོག་མི་འགྱུར་བའི་བདེ་བ་ཆེན་པོ་
དང་རྣམ་ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་པོ་ཟུང་དུ་འབྲེལ་
ཚུལ་གྱི་སྒོ་ནས་སེམས་ཀྱི་རང་བཞིན་ལ་ཡེ་གདོད་མ་ནས་རང་ཆས་སུ་བཞུགས་
ཡོད་པའི་ཕྱིར། དེར་ཐལ། དེ་ལྟར་སེམས་འགྲེལ་སྐོར་གསུམ་སོགས་
གཞུང་ཚད་ལྡན་རྣམས་ཀྱི་དགོངས་པ་ཡིན་ཀྱང་ཞིབ་ཏུ་སྤྲོས་ན་ཚིག་ཚོགས་
མང་བོར་འགྱུར་བས། དེ་ཙམ་ཞིག་གིས་ཐུགས་ཚིམ་ཞིང་ཞལ་འཛུམ་
པར་མཛད་རིགས་པའི་ཕྱིར། འདི་སྐོར་གྱི་བཤད་བྱ་ལས་འཕྲོས་ཏེ་ཀུན་
མཁྱེན་དོལ་བོ་ཡབ་སྲས་དགྱེས་བྱེད་ཀྱི་མཆོད་སྤྲིན་ཞིག་སླར་སྤྲོ་འདོད་ཅིང་
165



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རེ་ཞིག་དེ་ཙམ་གྱིས་ཆོག་ཤེས་པར་བྱེད་དགོས་པའི་ཕྱིར། གདུལ་བྱའི་
ཁམས་དབང་གིས་དེ་ལྟར་བཞེད་སྒོ་སྣ་ཚོགས་སུ་བཞག་པ་མ་གཏོགས་དོན་
གྱི་མཁས་གྲུབ་གོང་མ་རྣམས་ཀྱིས་དགོངས་ཀློང་གཅིག་ཏུ་འབབ་པའི་ཕྱིར་
ལགས།
ཐོག་མའི་མ་རིག་པ་ཡིན་ན་འཁོར་བའི་རྩ་བའི་མ་རིག་པ་ཡིན་པས་ཁྱབ་
ཟེར་ན། འཐད་འཛིན་གྱི་འཇིག་ལྟ་ཕྲ་མོ་ཆོས་ཅན། འཁོར་བའི་རྩ་བ་
ཡིན་པར་ཐལ། ཐོག་མའི་མ་རིག་པ་ཡིན་པའི་ཕྱིར། དེར་ཐལ། འཁོར་
བར་འཕེན་བྱེད་ཀྱི་འདུ་བྱེད་ཀྱི་ལས་ཀུན་ནས་སློང་བྱེད་ཀྱི་མ་རིག་པ་ཡིན་
པའི་ཕྱིར། དེར་ཐལ། དེའི་དབང་གིས་འཁོར་བའི་སྐྱེ་བ་གྲུབ་པ་ཡོད་
པའི་ཕྱིར། རྩ་བའི་དམ་བཅའ་དེ་འདོད་མི་ནུས་པར་ཐལ། ལམ་རིམ་
ལས། ཀུན་བཏགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་ཁོ་ན་ལ་ཡོད་
པས་འཁོར་བའི་རྩེ་བར་མི་འཐད་པའི་ཕྱིར་རོ། །ཞེས་གསུངས་པའི་ཕྱིར།
གཞན་ཡང་འཇིག་ལྟ་ཆོས་ཅན། མ་རིག་པ་མ་ཡིན་པར་ཐལ། ཐོགས་
མེད་སྐུ་མཆེད་ཀྱི་མངོན་པ་གོང་འོག་གཉིས་ཀར་འཇིག་ལྟ་མ་རིག་པ་མ་ཡིན་
པ་བཞེད་པ་གང་ཞིག མ་རིག་པ་ལ་ལྟ་མིན་གྱི་མ་རིག་པ་སེམས་བྱུང་
རྨོངས་པ་དེས་ཁྱབ་པར་འདོད་པའི་ཕྱིར། དེར་ཐལ། མ་རིག་པ་དེ་བདག་
མེད་པ་ལ་རྨོངས་པ་ཙམ་གྱི་མ་རིག་པ་ཉིད་ཡིན་པར་བཞེད་པའི་ཕྱིར། དེར་
ཐལ། འདི་བའི་ལུགས་ཀྱི་མ་རིག་པ་ནི་ཅི་ཡང་འཛིན་མི་ཤེས་པ་ཞིག་དགོས་
པ་གང་ཞིག་འཇིག་ལྟས་ནི་ཡུལ་ཕྱིན་ཅི་ལོག་ཏུ་འཛིན་ཤེས་པ་ཡིན་པས་མ་
རིག་པ་མ་ཡིན་པའི་ཕྱིར། རྩ་བར་འདོད་མི་ནུས་པར་ཐལ། མངོན་པ་
t66



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
གོང་འོག་གི་ལུགས་ལ་དེ་ལྟར་ཡིན་ཀྱང་འདིར་དཔལ་ཆོས་གྲགས་ཡབ་སྲས་
ཀྱི་ལུགས་ལ་དེ་ལྟར་མ་ཡིན་པའི་ཕྱིར། དེར་ཐལ། ས་ལུ་ལྗང་བའི་མདོ་
ལས། རིལ་བོར་འདུ་ཤེས་པ་སོགས་དང་། ས་བཅུ་བའི་མདོ་ལས། བདག་
ཏུ་མངོན་པར་ཞེན་པ་ལས་བྱུང་སྟེ་ཞེས་སོགས་ཀྱི་དགོངས་པ་ལྟར་ཉེས་སྤྱོད་
ཐམས་ཅད་བདག་ཏུ་ཞེན་པའི་འཇིག་ལྟ་མ་རིག་པ་ལས་བྱུང་བའི་འཇིག་
ལྟ་ཐོག་མའི་མ་རིག་པ་ལ་ངོས་འཛིན་མཛད་པའི་ཕྱིར། །
གཞན་ཡང་རྟེན་འབྲེལ་ཡན་ལག་བཅུ་གཉིས་ཚེ་དུ་ལ་རྫོགས་ཚུལ་ཡོད་
པའི་ཕྱིར། མ་གྲུབ་ན། ཡོད་པར་ཐལ། ལས་གཅིག་གི་རྟེན་འབྲེལ་
ཡན་ལག་བཅུ་གཉིས་རྫོགས་ཚུལ་ཡོད་པའི་ཕྱིར། དེར་ཐལ། དཔེར་ན་
ཚེ་དང་བོ་ལ་མ་རིག་པས་ཀུན་ནས་བསླངས་སྟེ་ཡང་སོས་ལ་འཕེན་པའི་གཉིས་
པ་འདུ་བྱེད་སྲོག་གཅོད་ཀྱི་ལས་བསགས་པའི་ཕྱིར། ལས་འགགས་པ་དང་
མཉམ་དུ་གསུམ་པ་རྣམ་ཤེས་ལ་བག་ཆགས་བགོས། དེ་འདྲའི་ལས་དེ་སྐྱེས་
ནས་མྱོང་འགྱུར་ཡིན་ན། འཆི་ཁ་ཚུན་ཆད་དུ་བརྒྱུད་པ་སྲེད་པ་དང་དགུ་
བ་ལེན་པ་གཉིས་ཀྱིས་གསོས་བཏབ་ནས་བཅུ་བ་སྲིད་པར་བསྒྱུར་བའི་ཕྱིར།
མ་གྲུབ་ན། དེར་ཐལ། དེ་ལྟར་སྲིད་པར་བསྒྱུར་བའི་སྒོ་ནས་སྐྱེ་བ་གཉིས་
པ་ལ། བཞི་བ་མིང་གཟུགས་སོགས་དང་། བཅུ་གཅིག་པ་སྐྱེ་བ་སོགས་
འཕངས་འབྲས་དང་གྲུབ་འབྲས་གཉིས་ཡང་སོས་ཀྱི་རྟེན་ལ་རྫོགས་པ་ཡིན་
པའི་ཕྱིར། དེར་ཐལ། དེ་འདྲའི་སྲོག་གཅོད་དང་ཚར་གཅིག་པའི་རྟེན་
འབྲེལ་བཅུ་གཉིས་ཚེ་གཉིས་ཀྱིས་རྫོགས་ཚུལ་གྱིས་གཞན་དང་གཞན་ལ་
རིགས་འདྲ་དགོས་པའི་ཕྱིར་ལགས།
167



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྨྲས་པ།
འདི་ཉིད་གཞུང་ཆེན་རྣམས་ལས་བཏུས་པའི་ཕྱིར། །
འདི་ལ་དོན་སྐྱོན་འགའ་ཡང་མེད་སྙམ་ཡང་། །
རྗོད་བྱེད་ཚིག་གི་གོང་འོག་ལེགས་འབྲེལ་ཚུལ། །
རྣམ་པར་སྤྲོས་ན་ཡི་གེའི་ལས་སུ་ཆེ། །
དེ་ཕྱིར་ཚིག་སྐྱོན་སྡེབ་སྦྱོར་དམན་གྱུར་ན། །
བདག་ཉིད་གཅིག་པུའི་སྐྱོན་དུ་མཐོང་བར་མཛོད། །
༄༅།།བདེན་བཞིའི་ཡེ་ཤེས་རྣམས་ཀྱིས་ལོག་ཞུགས་བཅུ་དྲུག་གི་
གཉེན་པོ་བྱེད་ཚུལ་མདོར་བསྡུས་སུ་བཀོད་
པ་རབ་གསལ་མེ་ལོང་ཞེས་
བྱ་བ་བཞུགས།
བླ་མ་དང་འཇམ་པའི་དབྱངས་ལ་ཕྱག་འཚལ་ནས་འདིར་གང་བཤད་
པར་བྱ་བ་ནི། སྡུག་བདེན་གྱི་ལོག་ཞུགས་བཞི་ལ་ཀུན་བཏགས་དང་། ལྷན་
སྐྱེས་གཉིས་རེ་ཡོད། ཕྱི་མ་བཅུ་གཉིས་ལ་ཀུན་བཏགས་ཀྱིས་ཁྱབ་བོ། །
དེ་ལ་སྡུག་བདེན་གྱི་ལོག་ཞུགས་ཀུན་བཏགས་བཞིའི་དང་བོ་ནི། བྱེ་བྲག་
པས་རྡུལ་ཕྲན་རྟག་པར་འཛིན་པ་ལྟ་བུ། གཉིས་པ་ནི་གྲངས་ཅན་པས་
བསམ་གཏན་གྱི་བདེ་བ་ལ་བདེ་བའི་རང་བཞིན་གྱི་ཐར་བ་འཛིན་པ་ལྟ་བུ།
གསུམ་པ་ནི་དེས་དེ་ལས་ཉོན་གྱིས་གཙང་བར་འཛིན་པ་ལྟ་བུ། བཞི་བ་
168



དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས།
བདག་ཏུ་འཛིན་པ་དང་བདག་གིར་འཛིན་པ་གཉིས་སོ། །ཀུན་འབྱུང་ལ་
ལོག་ཞུགས་བཞི་ནི། རྒྱང་འཕེན་པས་སྡུག་བདེན་ལ་རྒྱུ་མེད་པར་འཛིན་
པ་ལྟ་བུ་དང་གཅིག གསལ་བྱེད་པས་དུས་རྟག་པ་གཅིག་པུས་བསྐྱེད་པར་
འཛིན་པ་དང་། རིགས་བྱེད་པས་སྒྲའི་ཚངས་པ་གཅིག་པུ་དང་། གྲངས་
ཅན་པས་སྤྱི་གཙོ་བོ་གཅིག་པུའི་རྒྱུ་ལས་བྱུང་བར་འཛིན་པ་སོགས་དང་གཉིས།
གྲངས་ཅན་པས་རྣམ་འགྱུར་ས་བོན་ལ་ཁྱབ་པའི་གཙོ་བོ་དེ། མྱུ་གུའི་རྒྱུ་
ཡིན་ཞིང་དེའི་སྐབས་ཀྱི་གཙོ་བོའི་རང་བཞིན་དེ་མྱུ་གུའི་དུས་སུའང་མི་འགྱུར་
བས་རྟོག་པ་ཡིན་ཡང་ས་བོན་གྱི་སྐབས་ཀྱི་གཙོ་བོའི་གནས་སྐབས་འགྱུར་
བ་དེས་མྱུ་གུ་བསྐྱེད་པར་འདོད་པ་ལྟ་བུ་དང་གསུམ། རིགས་བྱེད་པ་དང་
བྱེ་བྲག་པས་སྡུག་བདེན་ཐམས་ཅད་དབང་ཕྱུག་གི་བློ་གཡོ་བ་སྔར་བཏང་
བ་ཙམ་ལས་སྐྱེ་བར་འཛིན་པ་ལྟ་བུ་དང་བཞིའོ། །འགོག་བདེན་ལ་དེ་བཞི་
ནི། རྒྱང་འཕེན་པས་ཐར་བ་གཏན་མེད་དུ་འཛིན་པ་ལྟ་བུ་དང་། ཟད་
བྱེད་པས་འཇིག་རྟེན་ཐམས་ཅད་ཀྱི་སྟེང་ནས་གདུགས་དཀར་བོ་ཁ་གྱེན་དུ་
བསླངས་བ་ལྟ་བུའི་གནས་ཞིག་ཡོད་པ་དེ་ཐར་བར་འཛིན་པ་ལྟ་བུ་དང་།
གྲངས་ཅན་པས་རགས་པའི་སྡུག་བསྔལ་ལས་གྲོལ་བའི་བསམ་གཏན་གྱི་བདེ་
བ་དང་བདག་གྱ་ནོམ་པའི་ཐར་བར་འཛིན་པ་ལྟ་བུ་དང་། སྡུག་ཀུན་ཟད་
པར་ཡོད་ཀྱང་སླར་ལྡོག་པ་འཛིན་པའི་ལོག་རྟོག་དང་བཞིའོ། །ལམ་བདེན་
གྱི་རང་བཞིན་དེ་བཞི་ནི། རྒྱང་འཕེན་པས་ཉོན་མོངས་སེམས་ཀྱི་རང་བཞིན་
ལ་ཞུགས་པས་དེ་སྤུངས་མི་ནུས་པས་ན་དེ་སྤོང་བྱེད་དམ་ཐར་བྱེད་ཀྱི་ལམ་
གཏན་མེད་པར་འཛིན་པ་ལྟ་བུ་དང་། གྲངས་ཅན་པ་སོགས་ཀྱིས་གང་ཟག་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
གི་བདག་ཡོད་པས་ན་དེ་མེད་པར་འཛིན་པའི་བློ་ལོག་ཞུགས་ཡིན་ཕྱིར་ཐར་
ལམ་མ་ཡིན་པར་འཛིན་པ་ལྟ་བུ་དང་། དེས་བདག་ཡོད་པ་ལ་མེད་པར་
རྟོགས་པས་ཡུལ་ལ་ལོག་ཞུགས་ཀྱི་བློ་ཡིན་པར་འཛིན་པ་དང༌། བསམ་
གཏན་གྱི་སྙོམ་འཇུག་ཐར་ལམ་དུ་བཟུང་ནས་བསྒྲུབས་ཏེ་འགྲུབ་ནས་དེའི་
བདེ་བ་ལ་ཐར་བར་རློམ་པའི་མུ་སྟེགས་པ་དག་སླར་ཡང་དེ་ལས་ཉམས་ནས་
འདོད་ཉོན་དང་སྡུག་བསྔལ་མངོན་དུ་གྱུར་པ་ན་སྡུག་བསྔལ་གཏན་ཟད་དུ་
བྱེད་པའི་ཐར་ལམ་མེད་པར་འཛིན་པ་དང་བཞིའོ། །བདེན་བཞིའི་གནས་
ལུགས་རྟོགས་པའི་ཡེ་ཤེས་བཅུ་དྲུག་གིས་ལོག་ཞུགས་བཅུ་དྲུག་གི་གཉེན་པོ་
བྱེད་ཚུལ་ནི། སྡུག་བདེན་མི་རྟག་པ་རྟོགས་པའི་ཡེ་ཤེས་ཆོས་ཅན། ཁྱོད་
ཀྱིས་སྡུག་བདེན་རྟག་འཛིན་གྱི་གཉེན་པོ་བྱེད་དེ། ཁྱོད་དེ་དང་དམིགས་
པ་གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་པའི་བློ་ཡིན་
པའི་ཕྱིར། དེ་སྡུག་བསྔལ་བར་རྟོགས་པའི་ཡེ་ཤེས་ཆོས་ཅན། འཁོར་བ་
བདེ་བ་དང་གཙང་བར་འཛིན་པ་གཉིས་ཀྱི་གཉེན་པོ་བྱེད་དེ། རྒྱུ་མཚན་
སྔ་མ་དེའི་ཕྱིར། ཁྱོད་དེ་སྡུག་བསྔལ་བ་དང་ལས་ཉོན་གྱིས་མི་གཙང་བར་
འཛིན་པའི་ཡེ་ཤེས་ཡིན་པའི་ཕྱིར། དེ་བདག་མེད་པ་དང་བདག་གིས་སྟོང་
བར་རྟོགས་པའི་ཡེ་ཤེས་གཉིས་ཆོས་ཅན། ཁྱོད་ཀྱིས་འཁོར་བ་ལ་བདག་
ཏུ་འཛིན་པའི་གཉེན་པོ་བྱེད་དེ། རྒྱུ་མཚན་སྔ་མ་དེའི་ཕྱིར་ཏེ། ཁྱོད་གཉིས་
དམིགས་པ་གང་ཟག་གཅིག་ལ་དམིགས་ནས་བདག་ཡོད་པ་དང་མེད་པར་
འཛིན་པའི་འཛིན་སྟངས་དངོས་འགལ་ཅན་ཡིན་པའི་ཕྱིར། ཀུན་བདེན་
རྟོགས་པའི་ཡེ་ཤེས་ལ། སྲེད་པ་སྡུག་བསྔལ་གྱི་རྩ་བའམ་རྒྱུ་ཡིན་པར་རྟོགས་
17)



དཔྱད་རྩོམ་རིགས་པའི་རལ་གྲི།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
པོད་བརྒྱད་པ།
པའི་ཡེ་ཤེས་ཆོས་ཅན། ཁྱོད་ཀྱིས་སྡུག་བསྔལ་རྒྱུ་མེད་དུ་སྐྱེ་བར་འཛིན་པའི་
གཉེན་པོ་བྱེད་དེ། ཁྱོད་དེ་དང་དམིགས་པ་གཅིག་ལ་དམིགས་ནས་འཛིན་
སྟངས་དངོས་འགལ་དུ་ཞུགས་པའི་བློ་ཡིན་པའི་ཕྱིར་ཏེ། སྡུག་བདེན་གྱི་
རྒྱུ་གཅིག་ལ་དམིགས་ནས་དེ་ཡོད་མེད་དུ་འཛིན་པའི་ཕྱིར། སྲེད་པ་དེ་འགྲོ་
བའི་སྡུག་བསྔལ་དུ་མ་རེ་རེའང་ཡང་ནས་ཡང་དུ་བསྐྱེད་པར་རྟོགས་པའི་
ཡེ་ཤེས་ཆོས་ཅན། སྡུག་བདེན་གྱི་རྒྱུ་གཅིག་ཡིན་པར་འཛིན་པའི་ལོག་རྟོག་
གི་གཉེན་པོ་བྱེད་དེ། དེ་གཉིས་དམིགས་པ་གཅིག་ལ་དམིགས་ནས་འཛིན་
སྟངས་དངོས་འགལ་དུ་ཞུགས་པ་མིན་ཡང་། ཁྱོད་ཀྱིས་སྲེད་པའི་བྱེ་བྲག་
སོ་སོས་འགྲོ་བ་རྣམས་ཀྱི་སྡུག་བསྔལ་རྣམས་ཡང་ཡང་བསྐྱེད་པ་ཡིན་པར་
དངོས་སུ་རྟོགས་པའི་ཤུགས་ལ་དེའི་རྒྱུ་གཅིག་མ་ཡིན་པར་རྟོགས་པའི་ཕྱིར།
འདི་སྐབས་ཡེ་ཤེས་ཀྱིས་སྲེད་པ་ལ་དམིགས། ལོག་ཞུགས་ཀྱིས་དབང་ཕྱུག་
སོགས་ལ་དམིགས་པ་ཡིན་ནོ། །སྲེད་པ་དེ་འགྲོ་བའི་རྣམ་སྨིན་གྱི་བྱེ་བྲག་
མཐའ་ཡས་པ་སོ་སོར་བསྐྱེད་པའི་རབ་སྐྱེ་ཡིན་པར་རྟོགས་པའི་ཡེ་ཤེས་ཆོས་
ཅན། ཁྱོད་ཀྱིས་སྡུག་བདེན་དེ་གཙོ་བོ་སོགས་རྟག་པའི་རྒྱུ་ལས་བྱུང་བར་
འཛིན་པའི་ལོག་ཞུགས་ཀྱི་གཉེན་པོ་བྱེད་དེ། ཁྱོད་དེ་དང་དམིགས་པ་
གཅིག་སོགས་མ་ཡིན་ཀྱང་ཁྱོད་ཀྱིས་སྲེད་པ་འགགས་པའི་རྗེས་སུ་རང་འབྲས་
སྐྱེ་བ་དང་རྒྱུ་སྲེད་པ་ལས་སྡུག་བསྔལ་དུ་མ་བྱུང་བ་ཡིན་པར་དངོས་སུ་རྟོགས་
པའི་ཤུགས་ཀྱིས་གཙོ་བོ་སོགས་རྟག་པའི་རྒྱུ་ལས་བྱུང་བ་མ་ཡིན་པར་རྟོགས་
པའི་ཕྱིར། སྲེད་པ་དེ་སྡུག་བདེན་གྱི་རྐྱེན་ཡིན་པར་རྟོགས་པའི་ཡེ་ཤེས་ཆོས་
ཅན། ཁྱོད་ཀྱིས་དབང་ཕྱུག་གི་བློའི་གཡོ་བ་ལས་སྡུག་བདེན་བྱུང་བར་
171



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འཛིན་པའི་ལོག་རྟོགས་ཀྱི་གཉེན་པོ་བྱེད་དེ། ཁྱོད་དེ་དང་དམིགས་པ་
གཅིག་སོགས་མིན་ཀྱང་། ཁྱོད་ཀྱིས་སྲེད་པས་རྐྱེན་བྱས་པ་ལས་སྡུག་བསྔལ་
བྱུང་བར་དངོས་སུ་རྟོགས་པའི་ཤུགས་ཀྱིས་དབང་ཕྱུག་གི་བློའི་གཡོ་བ་ལས་
བྱུང་བ་མིན་པར་རྟོགས་པའི་ཕྱིར། སྲེད་པ་ཞེས་པ་ནི་དཔེར་ན་ཚོར་བདེ་
ལ་དམིགས་ནས་དེ་དང་མི་འབྲལ་བར་སྲེད་པའི་རྣམ་པ་ཅན་གྱི་འདོད་ཆགས་
དེ་ཡིན། ཚོར་བདེ་དང་མི་འབྲལ་བ་སོགས་ཀྱི་ཆེད་དུ་དེའི་མཐུན་རྐྱེན་
འདོད་ཡོན་སོགས་ལ་ལྷག་པར་ཆགས་པའི་འདོད་ཆགས་དེ་ལེན་པ་ཡིན་ནོ་
འགོག་བདེན་རྟོགས་པའི་ཡེ་ཤེས་བཞི་ལ། ཐར་བ་དེ་སྡུག་བསྔལ་འགོག་
པའི་རྣམ་པའམ་རང་བཞིན་ཡིན་པར་རྟོགས་པའི་ཡེ་ཤེས་ཆོས་ཅན། ཁྱོད་ །
ཀྱིས་ཐར་བ་གཏན་མེད་དུ་འཛིན་པའི་ལོག་རྟོགས་ཀྱི་གཉེན་པོ་བྱེད་དེ།
ཁྱོད་དེ་དང་དམིགས་པ་སོགས་མིན་ཀྱང་། ཁྱོད་ཀྱིས་ཐར་བ་དེ་སྡུག་བསྔལ་
འགོག་པའི་རང་བཞིན་ཡོད་པར་དངོས་སུ་རྟོགས་པའི་ཤུགས་ལ་ཐར་བ་ཡོད་
པ་དེ་རྟོགས། དེ་རྟོགས་པའི་ཤུགས་ལ་ཐར་བ་མེད་པ་མ་ཡིན་པར་རྟོགས་
པའི་ཕྱིར། འདིར་དམིགས་པ་གཅིག་ཀྱང་འཛིན་སྟངས་དངོས་འགལ་མིན་
ནོ། །ཐར་བ་དེ་ཉོན་མོངས་ཞི་བའི་རང་བཞིན་དུ་འཛིན་པའི་ཡེ་ཤེས་ཆོས་
ཅན། ཁྱོད་ཀྱིས་ཟག་བཅས་ལ་ཐར་བར་འཛིན་པའི་ལོག་རྟོག་གི་གཉེན་
པོ་བྱེད་དེ། ཁྱོད་དེ་དང་དམིགས་པ་སོགས་མིན་ཡང་ཁྱོད་ཀྱིས་ཐར་བ་དེ་
ཟག་བཅས་ཉོན་མོངས་ཞི་བའི་རང་བཞིན་ཡིན་པར་དངོས་སུ་རྟོགས་པའི་
ཤུགས་ལ་ཟག་བཅས་ཡིན་ན་ཐར་བ་མ་ཡིན་པར་རྟོགས་པའི་ཕྱིར། ཐར་
བ་དེ་སྡུག་ཀུན་གྱིས་གཙང་ཞིང་གྱ་ནོམ་པ་ཡིན་པར་རྟོགས་པའི་ཡེ་ཤེས་ཆོས་
172



དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
ཅན། ཁྱོད་ཀྱི་ཟག་བཅས་ལ་གྱ་ནོམ་པའི་ཐར་བར་འཛིན་པའི་ལོག་ཞུགས་
ཀྱི་གཉེན་པོ་བྱེད་དེ། ཁྱོད་དེ་དང་དམིགས་པ་སོགས་མིན་ཀྱང་། ཁྱོད་
ཀྱིས་ཐར་བ་དེ་ཟག་བཅས་སྡུག་ཀུན་གྱིས་གཙང་བའི་གྱ་ནོམ་པ་ཡིན་པར་
དངོས་སུ་རྟོགས་པའི་ཤུགས་ལས་ཟག་བཅས་ཀྱིས་མི་གཙང་བ་ཡིན་ན་ཐར་
བ་མ་ཡིན་པར་རྟོགས་པའི་ཕྱིར། ཐར་བ་དེ་སླར་མི་ལྡོག་པ་ཡིན་པར་རྟོགས་
པའི་ཡེ་ཤེས་ཆོས་ཅན། སླར་མི་ལྡོག་པའི་ཐར་བ་མེད་པར་འཛིན་པའི་ལོག་
རྟོགས་ཀྱི་གཉེན་པོ་བྱེད་དེ། ཁྱོད་དེ་དང་དམིགས་པ་སོགས་ནས་བློ་ཡིན་
པའི་ཕྱིར། ལམ་བདེན་རྟོགས་པའི་ཡེ་ཤེས་བཞི་ལ། བདག་མེད་མངོན་
སུམ་དུ་རྟོགས་པའི་ཡེ་ཤེས་ཐར་ལམ་ཡིན་པར་རྟོགས་པའི་ཡེ་ཤེས་ཆོས་ཅན།
ཁྱོད་ཀྱིས་ཐར་ལམ་གཏན་མེད་དུ་འཛིན་པའི་ལོག་ཞུགས་ཀྱི་གཉེན་པོ་བྱེད་
དེ། ཁྱོད་དེ་དང་དམིགས་པ་སོགས་ནས་བློ་ཡིན་པའི་ཕྱིར། བདག་མེད་
མངོན་སུམ་དུ་རྟོགས་པའི་ཡེ་ཤེས་དེ་ཉོན་མོངས་པའི་དངོས་གཉེན་བྱེད་ནུས་
ཡིན་པར་རིགས་པ་སྟེ་འཐད་པར་རྟོགས་པའི་ཡེ་ཤེས་ཆོས་ཅན། ཁྱོད་ཀྱིས་
དེ་འདྲའི་ཡེ་ཤེས་དེ་ཉོན་མོངས་པའི་དངོས་གཉེན་བྱེད་ནུས་ཀྱི་ཐར་ལམ་
མ་ཡིན་པར་འཛིན་པའི་ལོགས་རྟོགས་ཀྱི་གཉེན་པོ་བྱེད་དེ། ཁྱོད་དེ་དང་
དམིགས་པ་སོགས་ནས་བློ་ཡིན་པའི་ཕྱིར། གཉིས་ཀའི་དམིགས་པ་བདག་
མེད་མངོན་སུམ་དུ་རྟོགས་པའི་ཡེ་ཤེས་ཡིན་པ་གང་ཞིག ཁྱོད་ཀྱི་འཛིན་
སྟངས་ནི་ཡེ་ཤེས་དེ་ཉོན་མོངས་པའི་དངོས་གཉེན་བྱེད་ནུས་ཀྱི་ལམ་ཡིན་
པར་བཟུང་བ་དེ་ཡིན། ལོག་ཞུགས་དེའི་འཛིན་སྟངས་ནི་དེ་ལས་ལྡོག་
པར་བཟུང་བ་དེ་ཡིན་པའི་ཕྱིར། དེ་གནས་ལུགས་མ་ནོར་བ་མངོན་སུམ་
173



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དུ་རྟོགས་པའི་ཡེ་ཤེས་ཡིན་པར་རྟོགས་པའི་ཡེ་ཤེས་ཆོས་ཅན། ཁྱོད་ཀྱི་
བདག་མེད་རྟོགས་པའི་བློ་དེ་ཡུལ་ལ་ལོག་ཞུགས་ཡིན་པར་འཛིན་པའི་ལོག་
ཞུགས་ཀྱི་གཉེན་པོ་བྱེད་དེ། ཁྱོད་དེ་དང་དམིགས་པ་སོགས་ནས་བློ་ཡིན་
པའི་ཕྱིར་ཏེ། གཉིས་ཀའི་དམིགས་པ་བདག་མེད་མངོན་སུམ་དུ་རྟོགས་
པའི་ཡེ་ཤེས་དེ་ཡིན་པ་གང་ཞིག ཁྱོད་ཀྱིས་དེ་འདྲའི་ཡེ་ཤེས་དེ་ཡུལ་དོན་
མཐུན་དུ་རྟོགས་པའི་བློ་ཡིན་པར་འཛིན་པའི་ལོག་ཞུགས་དེས་དེ་འདྲའི་ཡེ་
ཤེས་དེ་ཡུལ་དོན་མཐུན་དུ་རྟོགས་པའི་བློ་མ་ཡིན་པའི་ཕྱིར། བདག་མེད་
མངོན་དུ་རྟོགས་པའི་ཡེ་ཤེས་དེ་སླར་མི་ལྡོག་པའི་ཐར་བའི་གནས་སུ་ཕྱིན་
བྱེད་ཡིན་པར་རྟོགས་པའི་ཡེ་ཤེས་ཆོས་ཅན། ཁྱོད་ཀྱིས་སྡུག་ཀུན་གཏན་
ཟད་བྱེད་པའི་ཐར་ལམ་མེད་པར་འཛིན་པའི་ལོག་རྟོགས་ཀྱི་གཉེན་པོ་བྱེད་
དེ། ཁྱོད་དེ་དང་དམིགས་པ་སོགས་ནས་ཡེ་ཤེས་ཡིན་པའི་ཕྱིར། དེར་ཐལ།
བདག་མེད་རྟོགས་པའི་ཡེ་ཤེས་དེ་གཉིས་ཀའི་དམིགས་པ་ཡིན་པ་གང་ཞིག །
ཁྱོད་ཀྱིས་དེ་སྡུག་ཀུན་གཏན་ཟད་བྱེད་པའི་ཐར་ལམ་ཡིན་པར་འཛིན། ལོག་
ཞུགས་ཀྱིས་དེ་སྡུག་ཀུན་གཏན་ཟད་བྱེད་པའི་ཐར་ལམ་མ་ཡིན་པར་འཛིན་
པའི་ཕྱིར། དེ་ལྟར་གནས་ལུགས་རྟོགས་པའི་ཡེ་ཤེས་རེ་དང་ལོག་ཞུགས་
རེ་སྤང་གཉེན་དུ་སྦྱར་ནས་སོ་སོར་བཤད་པ་ནི་མདོ་ལས་དགོས་པའི་དབང་
གིས་གསུངས་པ་ཡིན་ནོ། །
སྨྲས་པ། །
སྡུག་ཀུན་འཁོར་བའི་འཇུག་རིམ་ལེགས་ཤེས་ཏེ། །
འགོག་ལམ་འཁོར་བའི་ལྡོག་རིམ་ངེས་པ་གནད། །
174



ས
=
=
ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
དེ་ཕྱིར་དམ་པའི་མགོན་གྱིས་རྗེས་བཟུང་ནས། །
རྒྱ་ཆེན་གཞུང་ལ་རྟག་ཏུ་བརྩོན་པར་ཤོག །
ཅེས་པ་འདིའང་ཀུན་དགའ་དཔལ་ལྡན་གྱིས་འབའ་མདའ་འཇམ་པའི་དབྱངས་ཀྱི་ལེགས་བཤད་
ལས་བཏུས་ཏེ་བྲིས་པ་དགེ
༄༅།ཕར་ཕྱིན་གྱི་ཟིན་བྲིས་དཔྱོད་ལྡན་དགྱེས་པའི་སྙིང་
ནོར་ཞེས་བྱ་བ་བཞུགས་སོ། །
དེ་ལ་འདིར་བདག་ཅག་གི་སྟོན་པ་མཉམ་མེད་དེ་ཉིད་ཀྱིས་དང་བོར་
དམྱལ་བའི་རྟེན་ལ་སྨོན་སེམས་དང༌། ཁྱེའུ་སྣང་བྱེད་ཀྱི་དུས་སུ་ཤཱཀྱ་ཐུབ་
པ་ཆེན་པོ་ལས་འཇུག་སེམས་བསྐྱེད་ཅིང་དེ་ནས་གྲངས་མེད་གསུམ་གྱི་ཚོགས་
བསགས་ཤིང་མཐར་འོག་མིན་གྱི་རྟེན་ལ་སངས་རྒྱས་ཏེ་གླིང་འདིར་མཆོག་
གི་སྤྲུལ་སྐུས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པ་ཐམས་ཅད་ཀྱི་མཆོག་
ཤེར་མདོ་ཡིན། དེའི་དགོངས་པ་འགྲེལ་བ་ལ་ཀླུ་སྒྲུབ་ཀྱི་རིགས་ཚོགས་
དང་། གསེར་འཕྲེང་ལས་རིམ་པ་ལྟར་དབུས་མཐའ་དང་ཐེག་བསྡུས་ཇི་ལྟ་བཞིན་དུ་སྣང་བས་བྱམས་
ཆོས་ལས་ལོགས་སུ་བཀྲལ་བ་མིན།》 ཕྱོག་གླིང་གི་བརྒྱད་སྟོང་དོན་བསྡུས། （སྟོང་ཉིད་
བཅུ་དྲུག་དང་སྐྱེ་འགག་ཀུན་བྱང་མེད་པར་བཤད་སྐབས་རྩ་ཤེས་ལུང་དྲངས་ནས་ཞེས་གསུངས།) ཁ་
ཆེ་མཆེ་བའི་སྡེའི་གནོད་འཇོམས་དང་། རྗེ་བཙུན་གྱི་མངོན་རྟོགས་རྒྱན་
དང་བཞི་ལ་ཤིང་རྟའི་སྲོལ་འབྱེད་བཞིར་གྲགས། བློ་གྲོས་མི་ཟད་པའི་
མདོ་ལྟར་དཔལ་མགོན་ཀླུ་སྒྲུབ་ཀྱི་རིགས་ཚོགས་ཀྱིས་དབུ་མའི་ལུགས་ཀྱི་དྲང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ངེས་མཛད། དེ་བཞིན་དུ་རྒྱལ་བ་བྱམས་པས་ཀྱང་མངོན་རྟོགས་རྒྱན་དང་
རྒྱུད་བླ་མར་བཤད་པ་རྒྱུད་བླ་མའི་འགྲེལ་བ་ཐོགས་མེད་ཀྱིས་ཀྱང་བཤད་
པ་གང་ཞིག དགོངས་འགྲེལ་གྱི་དོན་བཞིན་རྗེ་བཙུན་བྱམས་པས་མདོ་སྡེ་
རྒྱུན་འབྱེད་གཉིས་སུ་དྲང་ངེས་མཛད་ལ་དེའི་རྗེས་སུ་འབྲང་སྟེ་ས་སྡེ་ལྔ་དང་།
སྡོམ་རྣམ་གཉིས་མཛད་པའི་ཕྱིར། ཐོགས་མེད་ཀྱིས་འབྱེད་གཉིས་དང་
རྒྱན་གསུམ་ལ་བརྟེན་ནས་སེམས་ཙམ་པའི་ཤིང་རྟའི་སྲོལ་ཕྱེ་ལ། ཀླུ་སྒྲུབ་
ཀྱི་ལུང་མ་དྲངས་ཀྱང་རིགས་པའི་རྗེས་སུ་འབྲངས་ནས་རྒྱུད་བླ་མ་དབུ་མ་
བའི་ལུགས་སུ་བཀྲལ་དེའི་རྒྱུ་མཚན་གྱིས་དབུ་མའི་ཤིང་རྟའི་སྲོལ་འབྱེད་མིན་
ཞེས་གསུངས། སངས་རྒྱས་བསྐྱངས་ཀྱིས་ཐལ་འགྱུར་བའི་ཤིང་རྟའི་སྲོལ་
ཕྱེ་སྟེ་རྩ་ཤེས་ཀྱི་དགོངས་པ་གཙོ་བོ་ཐལ་འགྱུར་གྱིས་བདེན་མེད་དུ་སྒྲུབ་པའི་
ཤིང་རྟའི་ལམ་སྲོལ་ཐོག་མར་འབྱེད། རང་རྒྱུད་པ་ལ་སྒྲུབ་བྱེད་དང་གནོད་
བྱེད་སྟོན་མཁན་ཟླ་གྲགས་ཡིན་ཀྱང་སངས་རྒྱས་བསྐྱངས་ཀྱིས་ཤིང་རྟའི་སྲོལ་
ཕྱེ། མདོ་སྡེ་སྤྱོད་པའི་དབུ་མ་རང་རྒྱུད་པའི་སྲོལ་དང་དབུ་མ་རང་རྒྱུད་
པའི་སྲོལ་གཉིས་གཅིག་ཆར་འབྱེད་མཁན་ལེགས་ལྡན་འབྱེད་ཡིན་པའི་ཕྱིར་
དེ། སེམས་ཙམ་པའི་མཚན་ཉིད་གསུམ་བཞག་པ་ལྟར་མདོའི་དོན་མིན་
ལ། གཞན་དབང་ཡོངས་གྲུབ་དང་ཀུན་བཏགས་ཀྱི་ཆོས་རྣམས་བདེན་པར་
མེད་ཀྱང་རང་གི་མཚན་ཉིད་ཀྱིས་གྲུབ་པའི་ལམ་སྲོལ་ཆེན་པོ་ཐོག་མར་ཕྱེ་
བའི་ཕྱིར། ལེགས་ལྡན་གྱིས་རང་རྒྱུད་ཕྱེ་བའི་རྗེས་སུ་ཕྱི་དོན་མེད་པའི་རྣལ་
འབྱོར་སྤྱོད་པའི་དབུ་མ་རང་རྒྱུད་པའི་ལུགས་སྲོལ་འབྱེད་མཁན་ཞི་བ་འཚོ་
ཡིན་པའི་ཕྱིར། མིའི་ཤ་ཚུགས་ཅན་གྱི་འགྲེལ་བྱེད་གཞན་ལ་མ་བརྟེན་པར་
176



ཇོ་ནང་ཨེ་ལོ་ཤེས་རིག་དཔེ་ཚོགས། ། དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
རྒྱལ་བའི་གསུང་རབ་ཀྱི་དགོངས་པ་ལེགས་པར་འགྲེལ་བའི་བྱང་འཕགས་
ཀྱི་རྣམ་ཅན་དེ་ཤིང་རྟའི་སྲོལ་འབྱེད་ཀྱི་མཚན་ཉིད། མདོར་ན་དབུ་མའི་
ཤིང་རྟའི་སྲོལ་འབྱེད་ལ་དངོས་བསྟན་སྟོང་ཉིད་ཀྱི་སྲོལ་འབྱེད་ཀླུ་སྒྲུབ་དང་།
སྦས་དོན་མངོན་རྟོགས་དངོས་པོ་བརྒྱུད་དུ་འགྲེལ་བ་རྒྱུན་རྩོམ་པ་པོ་གཉིས་
ཡོད་ལ། ཡུམ་གྱི་མདོའི་དོན་སེམས་ཙམ་དུ་འགྲེལ་བའི་སློབ་དཔོན་ཐོགས་
མེད་གསུམ་ཡོད་པར་ལུང་རིགས་ཀྱིས་གྲུབ། རྒྱལ་བའི་གསུང་རབ་ཀྱི་དྲང་
ངེས་འབྱེད་པའི་མིའི་རྟེན་ཅན་གྱི་ཤིང་རྟའི་སྲོལ་འབྱེད་གཉིས་སུ་ངེས་ཏེ། ཀླུ་
ཐོགས་གཉིས་སོ། །ཞར་བྱུང་སྐྱེས་བུ་གསུམ་གྱི་རྣམ་བཞག་ལ། འཁོར་བའི་
མངོན་མཐོ་ཙམ་དོན་དུ་གཉེར་བའི་གང་ཟག་དེ་སྐྱེས་བུ་ཆུང་ངུའི་མཚན་
ཉིད། ལམ་སྒྲོན་ལས། གང་ཞིག་ཐབས་ནི་གང་དག་གི །འཁོར་བའི་བདེ་
བ་ཙམ་དག་ལ། །རང་ཉིད་དོན་དུ་གཉེར་བྱེད་པ། །སྐྱེས་བུ་དེ་ནི་ཐ་མར་ཤེས། །
ཞེས་དང་། འདིར་སྲིད་པའི་བདེ་བ་ཙམ་ཞེས་པའི་སྲིད་པའི་མངོན་མཐོ་
ལས་གཞན་གཅོད། རང་ཉིད་ཅེས་པས་གཞན་དོན་གཅོད་པའི་ཕྱིར།
འཁོར་བའི་ཕུན་ཚོགས་ལ་བློ་ལྡོག་པའི་སྒོ་ནས་རང་ཁོ་ནས་དོན་དུ་གཙོ་བོ་
ཐར་བ་དོན་དུ་གཉེར་བའི་ཆ་ནས་བཞག་པའི་གང་ཟག་དེ་སྐྱེས་བུ་འབྲིང་
གི་མཚན་ཉིད་ཡིན་ཏེ། ལམ་སྒྲོན་ལས། གང་ཞིག་རང་ཞི་ཙམ་དོན་གཉེར། །
སྲིད་པའི་བདེ་ལ་རྒྱབ་ཕྱོགས་ཤིང་། །སྡིག་པའི་ལས་ལས་ལྡོག་བདག་ཉིད། །
སྐྱེས་བུ་དེ་ནི་འབྲིང་ཞེས་བྱ། །ཞེས་གང་ཞིག་རང་ཞི་ཙམ་ཞེས་པས་རང་ཁོ་
ན་དང་། སྲིད་པའི་བདེ་ལ་རྒྱབ་ཕྱོགས་ཞེས་པས་འཁོར་བའི་ཕུན་ཚོགས་
ལ་ཞེན་པ་ལོག་པ་དང་། ལྡོག་བདག་ཉིད་ཅེས་པས་སྡིག་པ་ལས་དུས་ཐམས་
177



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཅད་དུ་ལོག་པའི་རང་བཞིན་དགོས་པར་བསྟན་པས་སྐྱེས་བུ་འབྲིང་ཐམས་
ཅད་ལ་མ་ཁྱབ་སྟེ། མ་ངེས་པའི་རིགས་ཅན་ལ་སྲིད་པ་མེ་འབར་བ་ལྟ་བུའི་
ངེས་འབྱུང་ཡོད་ཀྱང་། ཉོན་མོངས་དང་གྲོགས་ཅི་རིགས་ཀྱི་དབང་གིས་
སྡིག་པ་བྱེད་པའི་སྐྱེས་བུ་འབྲིང་ཡོད་པ་མ་ཟད་ཆེན་པོའང་ཡོད་པའི་ཕྱིར་
ཏེ། མདོ་སྡེ་རྒྱན་ལས། ཉོན་མོངས་ཀྱིས་ནི་བདག་འཇོམས་ཤིང་། །སེམས་
ཅན་འཇོམས་ཤིང་ཚུལ་ཁྲིམས་འཇོམས། །ཞེས་སོ། །ས་མཚམས་མ་མཐའ་
ཉན་རང་ལམ་ལ་འཇུག་ཁ་མ་ནས་ཡ་མཐའ་ཉན་རང་དགྲ་བཅོམ་གཉིས་
ལྷག་མེད་པ་དང་། དགྲ་བཅོམ་དེ་གཉིས་ཀྱང་ཐེག་ཆེན་གྱི་སྙིང་རྗེ་ཆེན་
པོ་ལྷག་བསམ་སྐྱེ་ཁ་མའི་བར་དུ་ཡོད། སྙིང་རྗེ་ཆེན་པོས་གཞན་དབང་དུ་
གྱུར་པའི་སྒོ་ནས་སེམས་ཅན་གཞན་རྒྱུད་ལ་སངས་རྒྱས་ཐོབ་ཕྱིར་དུ་རྣམ་
མཁྱེན་དོན་དུ་གཉེར་བའི་ཆ་ནས་བཞག་པའི་གང་ཟག་དེ་སྐྱེས་བུ་ཆེན་པོའི་
མཚན་ཉིད། ལམ་སྒྲོན་ལས། རང་རྒྱུད་གཏོགས་པའི་སྡུག་བསྔལ་གྱིས། །
གང་ཞིག་གཞན་གྱིས་སྡུག་བསྔལ་ཀུན། །ཡང་དག་ཟད་པ་ཀུན་ནས་འདོད། །
སྐྱེས་བུ་དེ་ནི་མཆོག་ཡིན་ནོ། །ཞེས་སོ། །ས་མཚམས་ཐེག་ཆེན་ལམ་མ་ཞུགས་
ཀྱི་ལྷག་བསམ་ནས་སངས་རྒྱས་ཀྱི་སའི་བར་རོ། །སྟོང་བདག་མེད་གཉིས་
རྟོགས་པའི་སྐྱེས་བུ་ཆུང་ངུ་མེད་དེ། དེ་གཉིས་རྟོགས་པ་ན་ཐར་ལམ་དུ་སླེབ་
པ་རང་རྒྱུད་པ་མན་ཆད་ཀྱིས་ཁས་ལེན་དགོས་པའི་ཕྱིར། སེམས་བསྐྱེད་
དུས་ཡང་གཞན་དོན་དང་བྱང་ཆུབ་གཉིས་ལ་དམིགས་དགོས། དེའི་རྒྱུ་
མཚན་གྱིས་འབྲས་དུས་སུ་ཡང་རང་དོན་སྤངས་རྟོགས་བྱང་ཆུབ་གཉིས་དང་།
གཞན་དོན་ལོངས་སྤྲུལ་འོང་བའི་ཕྱིར། རྗེ་བཙུན་བྱམས་པ་རྒྱུད་བླ་མས་
178



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ཐུན་མོང་ཚུལ་བསྟན་དང་ཐུན་མོང་མ་ཡིན་པ་སངས་རྒྱས་པའི་ཚུལ་ཡང་
བསྟན། མངོན་རྟོགས་རྒྱན་ཡང་དེ་ལྟར་བཤད། དང་བོ་དེ་ཉིད་ལས། དེ་ལྟར་
ཡིད་ཆེས་ལུང་དང་རིགས་པ་སོགས། །གཉིས་པ་ཆོས་ཀྱི་སྐུ་ལས་མ་གཡོས་པར། །
སྤྲུལ་བའི་རང་བཞིན་སྣ་ཚོགས་སོགས་གསུངས་པས་སོ། །རྩ་རྟགས་གཉིས་པར།
དེའི་རྩ་པའི་མདོ་ལས་སྐྱེ་བ་གཅིག་གི་ཐོགས་པའི་བྱམས་པ་ལ་དྲིས་ཤིག་དང་།
དེ་འདིའི་ལན་སྟོན་པར་འགྱུར་རོ། །ཞེས་སོ། །གཉིས་པ་མཆོག་གི་སྤྲུལ་སྐུའི་
མཛད་པ་ལ་གནས་པར་བཤད་པ། མཁྱེན་གསུམ་ལ་དང་བའི་དད་པ་དེ་
ལེགས་པའི་མཆོག་རྣམ་མཁྱེན་ཐོབ་པའི་རྒྱུའི་གཙོ་བོར་རྗེ་བཙུན་གྱིས་མཉམ་
བཞག་ཚད་མས་གྲུབ་པའི་ཕྱིར། ཀུན་ཤེས་ཉིད་ཅེས་པའི་སྐབས་ནས་བསྟན་
པའི་གཞི་ཤེས་ཡིན་ན་དེའི་དངོས་བསྟན་ཡིན་པས་ཁྱབ་ཟེར་ན། རང་རྒྱལ་
མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། ཁྱབ་
པ་ཁས། རྟགས་གྲུབ་སྟེ། ཉན་ཐོས་ཀྱི་མི་རྟག་སོགས་རྟོགས་པའི་གཞི་
ཤེས་རྣམས་ཀུན་ཤེས་ཉིད་ཅེས་པའི་དངོས་བསྟན་དང་རང་རྒྱལ་གྱི་དེ་རྣམས་
དེའི་ཤུགས་བསྟན་ཡིན་པའི་ཕྱིར། དེར་ཐལ། ཉན་ཐོས་སློབ་པ་རྣམས་
ཉན་ཐོས་ཞི་བ་ཚོལ་རྣམས་ཞེས་པའི་དངོས་བསྟན་དང་རང་རྒྱལ་སློབ་པ་
རྣམས་དེའི་ཤུགས་བསྟན་ཡིན་པའི་ཕྱིར། འགྲེལ་བ་ལས། ཉན་ཐོས་དང་
དེའི་ཕྱོགས་སུ་བསླན་པ། ཞེས་གསུངས་པའི་ཕྱིར། །
མཆོད་བརྗོད་དང་གཞུང་གི་གོ་རིམ་མི་གཅིག་ཀྱང་སྐྱོན་མེད་དེ། མཆོད་
བརྗོད་ཀྱི་རིམ་པ་རྒྱུན་གྱི་ཆེད་དུ་བྱ་བའི་གདུལ་བྱའི་ལམ་སྐྱེ་རིམ་བསྟན་པའི་
ཆེད་ཡིན། ལུས་ཀྱི་སྐབས་སུ་དང་བོར་རྣམ་མཁྱེན་བཤད་པ་སོགས་ནི་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དགོས་དབང་གིས་ཡིན་པའི་ཕྱིར། དང་བོ་གྲུབ་སྟེ། སྐྱེས་བུ་ཆེན་པོའི་
ལམ་རྒྱུད་ལ་སྐྱེ་བ་ལ་གཞི་ཤེས་ཀྱི་མི་རྟག་སོགས་བཅུ་དྲུག་གིས་བསྡུས་པའི་
འབྲིང་དང་ཐུན་མོང་བའི་ལམ་ལ་བློ་སྦྱོང་སྔོན་དུ་འགྲོ་དགོས་པས་དང་བོ་
གཞི་ཤེས་སོགས་ལ་བསྟོད། འགྲེལ་ཆེན་ལས། ཐམས་ཅད་ཤེས་པ་ཉིད་
ཀྱི་སྒོས་འཇུག་པ་དང་། ཞེས་གསུངས། གཉིས་པ་གྲུབ་སྟེ། རྒྱུན་གྱི་ཆེད་
དུ་བྱ་བའི་གདུལ་བྱས་དང་བོར་ཐོས་བསམ་གྱིས་རྣམ་མཁྱེན་ཤེས་ནས་དོན་
གཉེར་དགོས་པས་རྣམ་མཁྱེན་དང་བོར་བཤད། དེ་ཡང་རིགས་ཅན་གསུམ་
གྱི་དོན་བྱེད་པའི་ལམ་ཤེས་དགོས་པས་དེ་རྗེས་ལམ་ཤེས་དང་། དེ་ལ་ཡང་
གཞི་ཤེས་ཀྱི་ཡུལ་ཡང་ཤེས་དགོས་པས་དེ་གསུམ་པར་བཤད་པའི་ཕྱིར། གཞན་
དོན་རིགས་ཅན་གསུམ་གྱི་ཉན་ཐོས་རིགས་ཅན་ལ་མི་རྟག་སོགས་རྟོགས་པའི་
གཞི་ཤེས་དང་། རང་རྒྱལ་རིགས་ཅན་ལ་གཟུང་འཛིན་གཉིས་མེད་ཀྱི་
གཞི་ཤེས་དང་། ཐེག་ཆེན་རིགས་ཅན་ལ་ལམ་ཤེས་དང་རྣམ་མཁྱེན་ཉམས་
ལེན་ཁོ་ནས་འགྲུབ་པའི་ཕྱིར། འདིར་བརྟག་པ་མཐའ་བཟུང་གི་བདེན་
པར་གྲུབ་ཚད། བློ་གནོད་མེད་ལ་སྣང་བའི་དབང་གིས་བཞག་ཙམ་མ་ཡིན་
པར་གཟུགས་སོགས་གདོད་ནས་རང་གི་སྡོད་ལུགས་སུ་གྲུབ་པ་དེ་འཇོག
དཔེར་ན་སྒྱུ་མའི་རྟ་གླང་སྣང་བ་ལ་བློ་འཁྲུལ་བའི་དབང་གིས་མ་ཡིན་པར་
གདོད་ནས་སྤྲུལ་གཞིའི་ངོས་ནས་གྲུབ་པར་སྣང་བ་བཞིན་ནོ། །དེ་ཡང་གཟུགས་
སོགས་རང་རྒྱུ་ལས་སྐྱེ་བར་སྣང་བ་ན་ཤེས་པ་ལ་སྣང་བ་ཁོ་ནར་ཟད་ཀྱི་རང་
རྒྱུ་ལས་སྐྱེས་པ་མིན་ཞེས་བྱ་མི་རུང་ངོ༌། །བདེན་མེད་སྒྲུབ་བྱེད་ཀྱི་གཏན་
ཚིགས་བདུན་སོགས་ཡོད་དེ། དང་པོ་ངོ་བོ་ལ་དཔྱོད་པ་རྣམ་ལྔ། དེ་བཞིན་
18]



པོད་བརྒྱད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
གཤེགས་པ་ཆོས་ཅན། བདེན་པར་གྲུབ་པ་མེད་དེ། རང་གི་གདགས་
གཞིའི་ཕུང་བོ་དང་གཅིག་མ་ཡིན། རང་གི་གདགས་གཞིའི་ཕུང་བོ་ལས་
གཞན་ལ་ངོ་བོ་ཐ་དད་མ་ཡིན། ཁྱོད་ལ་ཕུང་བོ་བདེན་པའི་རྟེན་དུ་མེད།
ཁྱོད་ཀྱང་ཕུང་བོ་དེར་བརྟེན་པ་མེད། རང་གི་ཕུང་བོ་དང་ངོ་བོ་ཉིད་མི་
ལྡན་པའི་ཕྱིར། རྣམ་བདུན་ལ་དེའི་སྟེང་དུ། ཕུང་བོ་འདུས་ཙམ་བདེན་
པར་ཁྱོད་མ་ཡིན། བདེན་པར་ཕུང་བོའི་དབྱིབས་ཀྱང་ཁྱོད་མ་ཡིན་པའི་
ཕྱིར། གསུམ་པ་གཅིག་དུ་བྲལ། གཞི་ལམ་རྣམ་གསུམ་ཆོས་ཅན། བདེན་
པར་མེད་དེ། བདེན་གྲུབ་ཀྱི་གཅིག་དང་དུ་མ་གང་རུང་དང་བྲལ་བའི་
ཕྱིར། ལམ་སྒྲོན་ལས། ཡང་ན་ཆོས་རྣམས་ཐམས་ཅད་དག །གཅིག་དང་
དུ་མ་རྣམ་དཔྱད་ན། །ངོ་བོ་ཉིད་ནི་མི་དམིགས་པའི། །རང་བཞིན་མེད་པ་
ཉིད་དུ་ངེས། །ཞེས་གསུངས་པའི་ཕྱིར། བཞི་བ་རྡོ་རྗེ་གཟེགས་མ་ནི། དངོས་
པོ་རྣམས་ཆོས་ཅན། དོན་དམ་པ་སྐྱེ་བ་མེད་དེ། རང་ལས་ཀྱང་མི་སྐྱེ། དོན་
དམ་པ་གཞན་ལས་ཀྱང་མི་སྐྱེ། གཉིས་ཀ་ལས་ཀྱང་མི་སྐྱེ། རྒྱུ་མེད་པ་ལས་
ཀྱང་མི་སྐྱེ་བའི་ཕྱིར། ལྔ་བ་ཡོད་མེད་སྐྱེ་འགོག་ནི། ཡོད་ཟིན་ཡང་མི་སྐྱེ།
མེད་པའང་མི་སྐྱེ་བའི་ཕྱིར། དྲུག་པ་མཐའ་བཞི་སྐྱེ་འགོག་ནི། ཡོད་ཟིན་
མེད་པའང་མི་སྐྱེ། ཡིན་པ་གང་ཡང་མ་ཡིན་པའང་མི་སྐྱེ་བའི་ཕྱིར། བདུན་
པ་མུ་བཞི་སྐྱེ་འགོག་སོགས་དབུ་མ་སྙིང་བོ་ལམ་སྒྲོན་འཇུག་པ་སོགས་ལས་
ཇི་ལྟར་སྒྲུབ་པ་ལྟར་ཡིན་ཀྱང་དེ་སོགས་ཤེས་བྱེད་དུ་དྲངས་ན་མང་དོགས།
ཀུན་འབྱུང་མ་ལུས་པ་སྤངས་ཡང་སྡུག་བདེན་མ་སྤངས་པའི་མྱང་འདས་ལྷག་
བཅས་དང་། སྡུག་ཀུན་མ་ལུས་པ་སྤངས་པའི་མྱང་འདས་ལྷག་མེད་ཟེར་
183



ཀུན་དགའ་དཔལ་ལྡན་རྒྱུ་མའི་གསུང་འབུམ།
ན། དེ་མི་འཐད་པར་ཐལ། ཉན་ཐོས་དགྲ་བཅོམ་པ་གཉིས་ཀས་ཀུན་འབྱུང་
མ་ལུས་པ་མ་སྤངས་པའི་ཕྱིར་ཏེ། དེའི་རྒྱུད་ལ་འཕེན་བྱེད་ཀྱི་ལས་ཡོད་
པའི་ཕྱིར། སྤྱོད་འཇུག་ལས། ཉོན་མོངས་མེད་ཀྱང་དེ་དག་ལ། །ལས་ཀྱི་
ནུས་པ་མཐོང་བ་ཡིན། །ཞེས་གསུངས། ཉོན་སྒྲིབ་སྤངས་ཤིང་ཕུང་བོ་ལྷག་
མ་ཡོད་པའི་ལྷག་བཅས་དང་། ཕུང་བོ་དོར་ནས་ཟད་པས་ལྷག་མེད་ཟེར་
ན། ལྷག་མེད་པའི་རྒྱུད་ལ་ཕུང་བོ་མེད་པར་ཐལ། ལྷག་མེད་ཀྱི་དོན་འཐད་པའི་
ཕྱིར། འདོད་མི་ནུས་ཏེ། དེའི་རྒྱུད་ལ་རྣམ་ཤེས་སོགས་ཀྱི་ཕུང་བོ་བཞི་
ཡོད་པའི་ཕྱིར། ཉན་ཐོས་སྡེ་བ་དང་སེམས་ཙམ་པའི་ལུགས་ལ་ལྷག་མེད་
པའི་རྒྱུད་ལ་འཕེན་བྱེད་ཀྱི་ལས་མེད་ཀྱང་ཐལ་རང་གི་ལུགས་ལ་དེ་ཡོད་པའི་
ཕྱིར། སྡུག་ཀུན་ཕྲ་རགས་གཉིས་གཉིས་བཞག་པའི་ཕྱིར་དང༌། ཉན་རང་
དགྲ་བཅོམ་པས་འཁོར་བ་ཕྲ་རགས་ཀྱི་རྒྱ་མཚོ་ལས་མ་རྒལ་བའི་ཕྱིར། རྒྱུད་
བླ་མ་ལས། ཡིད་ཀྱི་རང་བཞིན་ལུས་ལེན་པ། །དེ་རྒྱུ་ལོག་ཕྱིར་བདེ་བ་ཉིད། །
ཅེས་གསུངས་པའི་ཕྱིར། ཉོན་སྒྲིབ་སྤངས་པའི་སོ་སོར་བརྟག་འགོག་དེ་
མྱང་འདས་ཀྱི་མཚན་ཉིད། ཉོན་མོངས་སྤངས་ཀྱང་ཉོན་མོངས་པས་བསྐྱེད་
པའི་སྡུག་བསྔལ་གྱི་ཕུང་བོ་ཙམ་ལྷག་མ་ལུས་པའི་སྐབས་ཀྱི་མྱང་འདས་དེ་
ལྷག་བཅས་མྱང་འདས་ཀྱི་མཚན་ཉིད། ཉོན་མོངས་སྤངས་པ་མ་ཟད་དེས་
བསྐྱེད་པའི་སྡུག་བསྔལ་གྱི་ཕུང་བོ་ཡང་སྤུངས་པའི་མྱང་འདས་དེ་ལྷག་མེད་
མྱང་འདས་ཀྱི་མཚན་ཉིད། ཐལ་འགྱུར་བའི་ལུགས་ལ། འཇུག་ཤེས་ལ་
ཡུལ་དྲུག་གང་རུང་རང་ངོས་ནས་གྲུབ་པར་སྣང་བའི་བློ་མངོན་གྱུར་པ་དང་
བཅས་པའི་མྱང་འདས་ལྷག་བཅས། ཉན་རང་དགྲ་བཅོམ་པའི་རྗེས་ཐོབ་
182



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱད་པ་
པའི་རྒྱུད་ཀྱི་ལྷག་བཅས། འཇུག་ཤེས་དྲུག་གང་ལའང་རང་ངོས་ནས་གྲུབ་
པར་སྣང་བ་མེད་པའི་མཉམ་བཞག་ཟག་མེད་དང་བཅས་པའི་མྱང་འདས་
དེ་ལྷག་མེད་དོ། །ལུང་རྟོགས་ཀྱི་དམ་ཆོས་གཉིས་གང་རུང་གིས་བསྡུས་པའི་
ཡོན་ཏན་དེ་ཆོས་འཁོར། ལུང་གི་བསྟན་པའི་དམ་ཆོས་དེ་ལུང་གི་ཆོས་འཁོར།
གསུང་རབ་ཡན་ལག་བཅུ་གཉིས་ལྟ་བུ། རྟོགས་པའི་བསྟན་པའི་དམ་ཆོས་
དེ་རྟོགས་པའི་ཆོས་འཁོར། ལམ་ལྔ། འགོག་བདེན་ལྟ་བུ། དུས་དང་
བོར་གསུང་བའི་མདོ་འཁོར་ལོ་དང་བོ་དང་དེས་བར་ཐ་གཉིས་ལ་རིགས་
འདྲ། དང་བོ་བདེན་བཞི་ལ་བརྩམས་ཏེ་གཟུགས་སོགས་ནས་འཕགས་
ལམ་ཡན་ལག་གི་བར་བཤད་ཅིང་དུས་དེ་ནས་འདའ་ཚུལ་བར་དུ་བསྟན།
བར་ཐ་གཉིས་ཀྱང་རང་རང་གསུངས་ནས་འདའ་ཚུལ་བར་དུ་གསུངས་པའི་
ཕྱིར། རང་གི་ཆེད་དུ་བྱ་བའི་གདུལ་བྱ་ཉན་ཐོས་སྡེ་བའི་རིགས་ཅན་ལ་
གཟུགས་ནས་འཕགས་ལམ་ཡན་ལག་གི་བར་གང་རུང་ལ་བརྩམས་ཤིང་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་དེ་གནས་ཚོད་ཀྱིས་གྲུབ་པར་
གཙོ་བོར་དངོས་སུ་སྟོན་པའི་མདོ་དགོངས་འགྲེལ་ནས་བཤད་པའི་འཁོར་
ལོ་དང་བོའི་མཚན་ཉིད། རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་
རིགས་ཅན་ལ་གཟུགས་ནས་རྣམ་མཁྱེན་བར་གྱི་ཆོས་གང་རུང་ལ་ངོ་བོ་ཉིད་
མེད་པ་སོགས་སུ་བརྩམས་ཤིང་། ངོ་བོ་ཉིད་གསུམ་ལ་བདེན་པར་ཡོད་མེད་
མི་གསལ་བའི་དྲང་ངེས་དཔྱོད་པའི་གཞིར་གྱུར་པའི་འཁོར་ལོ་བར་བ་དེ་
འདིར་བསྟན་འཁོར་ལོ་བར་བའི་མཚན་ཉིད། ཡུམ་འབུམ་པ་ལྟ་བུ་དེ་འཁོར་
ལོ་བར་བ་ཡིན་པས་འཁོར་ལོ་བར་བ་མཚན་ཉིད་མེད་པའི་ཆོས་འཁོར་ལ་
183



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དགོངས་འགྲེལ་གྱི་དེས་མ་ཁྱབ་ཀྱང་། དགག་བྱ་ལ་དོན་དམ་གྱི་ཁྱད་པར་
དོན་གྱིས་སྦྱར་བའི་བར་བ་མཚན་ཉིད་མེད་པའི་ཆོས་འཁོར་ལ་དེས་ཁྱབ་
བོ། །བརྗོད་བྱ་ངོ་བོ་ཉིད་མེད་པ་སོགས་ལྔ་པོ་གང་རུང་ལ་བརྩམས་དགོས་
ཏེ། གྲུབ་དོན་གྱི་མདོ་ཚན་བར་བ་ལས། ཆོས་རྣམས་ཀྱི་ངོ་བོ་ཉིད་མ་མཆིས་
པ་ཉིད་ལས་བརྩམས་ནས། སྐྱེ་བ་མ་མཆིས་པ་དང་། འགག་པ་མ་མཆིས་
པ་དང་། གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་
འདས་པ་ཉིད་ལ་བརྩམས་ན། ཞེས་གསུངས་པའི་ཕྱིར། རང་གི་ཆེད་དུ་
བྱ་བའི་གདུལ་བྱ་འཁོར་ལོ་བར་བའི་ཆེད་དུ་བྱ་བའི་གདུལ་བྱ་ལས་དབང་
བོ་དམན་པའི་ཐེག་ཆེན་གྱི་རིགས་ཅན་ལ་བརྗོད་བྱ་ངོ་བོ་ཉིད་མེད་པ་སོགས་
ལས་བརྩམས་ཤིང་། མཚན་ཉིད་གསུམ་ལ་བདེན་པར་གྲུབ་མ་གྲུབ་གསལ་
བར་སྟོན་པའི་འཁོར་ལོ་ཐ་མ་དགོངས་འགྲེལ་ནས་བཤད་པའི་འཁོར་ལོ་ཐ་
མའི་མཚན་ཉིད། སྒྲ་ཇི་བཞིན་ཡིན་མིན་གྱི་ཁྱད་པར་ལས་དྲང་ངེས་ཀྱི་མདོ་
འཇོག མདོ་ལས་རྫོགས་སྨིན་སྦྱངས་གསུམ་མ་བྱས་བར་དུ་ཡང་དག་པའི་
མཐའ་མངོན་སུམ་དུ་ནི་མི་བྱའོ། །ཞེས་པས་འདིར་བསྟན་ཡང་དག་མཐའ་
ཡིན་ན་རྫོགས་སྨིན་སྦྱངས་གསུམ་མ་བྱས་པའི་སྔ་རོལ་དུ་མངོན་དུ་བྱེད་ནུས་
ལ་མི་བྱེད། དེ་གསུམ་བྱས་རྗེས་སུ་བྱེད་རྒྱུའི་ཁྱད་པར་དང་ལྡན་པའི་མྱང་
འདས་ཡིན་པའི་ཕྱིར། ཞི་བདེས་ཐུགས་འཕྲོགས་ཏེ་རང་གི་བསམ་ངོ་ལ་
ལྟོས་ཏེ་འདིར་བསྟན་ཡང་དག་མཐའ་ལ་སླར་མི་སྡང་བའི་ཚུལ་གྱིས་སྙོམས་
པར་འཇུག་པ་དེ་སེམས་ཅན་གྱི་དབང་དུ་བྱས་པའི་འདིར་བསྟན་ཡང་དག་
མཐའ་མངོན་དུ་བྱས་ཚད་ཡིན། དེ་བཞིན་ཉིད་ལ་མཉམ་པར་བཞག་བཞིན་
184



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། །
པོད་བརྒྱད་པ།
དུ་གཞན་དོན་འབད་མེད་ལྷུན་གྲུབ་ཏུ་བྱེད་པ་དེ། དེ་བཞིན་ཉིད་མངོན་
དུ་བྱས་ཚད་ཡིན། འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རྗོད་བྱེད་
རྣམ་དག་བསྟན་བཅོས་ཀྱི་མཚན་ཉིད། སྤོབས་པ་བཞི་ལྡན་གྱི་རྒྱལ་བའི་
གསུང་རབ་དེ་བཀའ། བཀའ་ཡིན་ན་བསྟན་བཅོས་ཡིན་དགོས་པའི་ཕྱིར།
ཆེད་དུ་བྱ་བའི་སྒོ་ནས་ཐེག་པ་ཆེ་ཆུང་གི་མདོ་གཉིས། གཉེན་པོའི་སྒོ་ནས་
ཆོས་ཕུང་བརྒྱད་ཁྲི་བཞི་སྟོང་། ཡན་ལག་གི་སྒོ་ནས་གསུངས་དབྱངས་ཡན་
ལག་དྲུག་ཅུའི་བཀའ་འོ། །འཆོས་སྐྱོབས་ཀྱི་ཡོན་ཏན་གཉིས་དང་ལྡན་པའི་
སེམས་ཅན་གྱིས་བརྩམས་པའི་བརྗོད་བྱེད་རྣམ་དག་དེ་བཀའ་དང་བསྟན་
བཅོས་གཉིས་སུ་ཕྱེ་བའི་བསྟན་བཅོས་སོ། །བྱེ་མདོ་གཉིས་ཀས་བཀའ་བསྟན་
བཅོས་མིང་ཚིག་ཡི་གེ་གསུམ་ག་ཚོགས་པ་འདོད་པ་མཐུན་ཀྱང་། བྱེ་སྨྲས་
སྒྲའི་ཕྲེང་བའི་ཚོགས་སྤྱི་ལྡན་མིན་དང་རྫས་ཡོད་དུ་འདོད། མདོ་སྡེ་བས་
དེ་གསུམ་ག་ངག་གི་རང་བཞིན་སྒྲ་རང་མཚན་དང་གཟུགས་ཕུང་དུ་འདོད་
པའི་ཕྱིར། བརྗོད་བྱ་ཞེན་དོན་དང་ལྡན། རྗོད་བྱེད་ཀྱི་ཚིག་སྐྱོན་མེད་
པའི་འབྲེལ་ཆགས་པ། བྱེད་ལས་ཉོན་མོངས་སྤོང་ཕྱིར། ཕན་ཡོན་ཞི་བ་
མྱང་འདས་སྟོན་པར་བྱེད་པ་སྟེ་སྤོབས་པ་བཞིའོ། །འཁོར་བ་ཕྲ་རགས་ཀྱི་
ཕ་རོལ་ཏུ་ཕྱིན་ཟིན་པའི་ཡེ་ཤེས་ལས་སྒྲུབ་ཀྱི་ཕར་ཕྱིན་དེ་དང་འབྲས་བུ་ཤེར་
ཕྱིན་དོན་གཅིག བྱེད་སྒྲུབ་ཀྱི་བསྟན་པའི་ཕར་ཕྱིན་དང་ལམ་ཤེར་ཕྱིན་
དོན་གཅིག ཐེག་ཆེན་ལམ་འབྲས་བུ་དང་བཅས་པ་སྟོན་པའི་གསུང་རབ་
དེ་གཞུང་ཤེར་ཕྱིན་ཡིན། ངན་འགྲོའི་སེམས་རྟེན་ཅན་གྱི་བྱང་སེམས་ཡོད་
པར་ཐལ། བྱང་སེམས་ལས་དབང་གིས་ངན་འགྲོར་སྐྱེ་བ་ཡོད་པའི་ཕྱིར།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐྱེ་རབས་ལས། ལས་ཀྱི་རྣམ་པར་སྨིན་པ་བསམ་མི་ཁྱབ། །བརྩེ་བའི་བདག་
ཉིད་ཅན་ཡང་དུད་འགྲོར་སྐྱེ། །ཞེས་གསུངས་པའི་ཕྱིར་ན་མ་ཁྱབ། ལས་
དབང་གིས་ངན་འགྲོའི་ལུས་བླངས་པའི་དོན་ཡིན་གྱི་ངན་འགྲོར་གྱུར་པ་མ་
ཡིན་པའི་ཕྱིར། དེར་ཐལ། བྱང་སེམས་ཡིན་པའི་ཕྱིར། ཁྱབ་སྟེ། དེ་
ལ་བདེ་འགྲོ་བས་ཁྱབ་པའི་ཕྱིར་ཏེ། རིན་ཆེན་འཕྲེང་བ་ལས། བདེ་ནས་
བདེ་བར་འགྲོ་བ་ལ། །ཞེས་གསུངས་པའི་ཕྱིར། དེ་ལ་ཁོ་ན་རེ། ངན་འགྲོར་
སྐྱེས་པའི་ངན་འགྲོ་བའི་སེམས་རྟེན་ལ་བྱང་སེམས་སྐྱེ་བ་ཡོད་པར་ཐལ།
ངན་འགྲོ་བ་འཁོར་བ་ལས་ཉོན་གྱིས་འཆིང་བ་མང་བོས་བསྡམས་པ་མ་ཉམས་
ཤིང་སྡུག་བསྔལ་གྱིས་ཉམས་ཤིན་ཏུ་ཐག་པ་ཡང་དེ་སྐྱེས་མ་ཐག་རྒྱལ་སྲས་
དང་བདེ་འགྲོ་བར་གྱུར་པའི་ཕྱིར་ཏེ། སྤྱོད་འཇུག་ལས། བྱང་ཆུབ་སེམས་
སྐྱེས་གྱུར་ན་སོགས་གསུངས་པའི་ཕྱིར། འདོད་ན། དེ་ཆོས་ཅན། བདེ་
འགྲོ་བ་དང་ངན་འགྲོ་བ་གཉིས་ཀ་ཡིན་པར་ཐལ། དང་བོ་ངན་འགྲོ་བ་
གང་ཞིག ཕྱིས་བདེ་འགྲོ་བ་ཡིན་པའི་ཕྱིར་ན་མ་ཁྱབ་སྟེ། བདེ་འགྲོ་བར་
གྱུར་ཕྱིན་ཆད་ངན་འགྲོ་བ་མ་ཡིན་པའི་ཕྱིར། དེ་ལ་ཁོ་ན་རེ། འོ་ན་དེའི་
ལུས་ངན་འགྲོའི་ལུས་མ་ཡིན་པར་ཐལ། དེ་ངན་འགྲོ་བ་མ་ཡིན་པའི་ཕྱིར་
ན་འདིར་མ་ཁྱབ་བོ། །རང་གི་རྒྱུར་གྱུར་པའི་གཞན་དོན་དོན་གཉེར་གྱི་འདུན་
པ་ལས་བྱུང་ཞིང་རང་གི་གྲོགས་བྱང་ཆུབ་ལ་དམིགས་པའི་འདོད་པ་དང་
མཚུངས་ལྡན་གྱི་ཐེག་ཆེན་ལམ་གྱི་གཞུང་ཤིང་དུ་བསྟན་པའི་ཆ་ནས་བཞག་
པའི་ཡིད་ཀྱི་རྣམ་རིག་ཁྱད་པར་ཅན་དེ་ཐེག་ཆེན་སེམས་བསྐྱེད། ཉམས་
ལེན་གྱི་བྱ་བ་ལ་ལྟོས་མི་དགོས་པའི་རིགས་ཅན་གྱི་སེམས་བསྐྱེད་དེ་སྨོན་སེམས་
186



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱད་པ།
དང་། དབྱེ་ན་སྐྱེ་འཕགས་ཀྱི་རྒྱུད་ཀྱི་གཉིས་དང་། ས་མཚམས་ཚོགས་
ལམ་ཆུང་ངུ་ནས་ས་བདུན་པའི་བར། ཕྱིན་དྲུག་གི་བྱ་བས་དངོས་སུ་ཟིན་
པའི་སེམས་བསྐྱེད་དེ་འཇུག་སེམས་དང་། དབྱེ་ན་རང་ཡིན་གྱི་སེམས་བསྐྱེད་
ཉེར་གཉིས། ཐུན་འགོ་ལྟ་བུ་ལ་བྱང་ཆུབ་ཀྱི་སེམས་ཤུགས་དྲག་པ་སྔོན་དུ་
བཏང་ནས་སྟོང་ཉིད་ཀྱི་ཏིང་ངེ་འཛིན་ལ་མཉམ་པར་བཞག་པའི་ཚེ། བྱང་
ཆུབ་ཀྱི་སེམས་དེ་དངོས་སུ་མེད་ཀྱང་རྩིས་ཟིན་པ་མི་འགལ་ཏེ་ཐབས་ཤེས་
ཡ་མ་བྲལ་བའི་ཚུལ་ཡང་དེ་ལྟར་རོ། །སེམས་བསྐྱེད་ཚུལ་གྱི་སྒོ་ནས་དབྱེ་ན།
རྒྱལ་བོ་ལྟ་བུ། རྫི་བོ་ལྟ་བུ། མཉན་པ་ལྟ་བུའི་སེམས་བསྐྱེད་གསུམ་ཡོད།
དང་བོ་ནི། ཐོག་མ་རང་གིས་སངས་རྒྱས་ཐོབ་ནས་སེམས་ཅན་གྱི་དོན་བྱེད་
པ་དེ་ཡིན། གཉིས་པ་སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་
ནས་བདག་འཚང་རྒྱ་བར་འདོད་པ་དེ་ཡིན། གསུམ་པ་ནི། བདག་དང་
སེམས་ཅན་ཐམས་ཅད་དུས་མཉམ་དུ་འཚང་རྒྱ་བར་འདོད་པ་དེ་ཡིན་པའི་
ཕྱིར་རོ། །དམ་པ་གསུམ་ཚང་བའི་ཐེག་ཆེན་གྱི་ཡིད་ཀྱི་རྣམ་རིག་ཁྱད་པར་
ཅན་དེ་དོན་དམ་སེམས་བསྐྱེད། དམ་པ་གསུམ་ནི་ལུང་དམ་པ་མང་དུ་ཐོས་
པ། རྒྱུ་དམ་པ་ཚོགས་གཉིས་བསགས་པ། ཁོང་དུ་ཆུད་པ་དམ་པ་སྟོང་ཉིད་
མངོན་གསུམ་དུ་རྟོགས་པའོ། །སེམས་བསྐྱེད་ཉེར་གཉིས་ཀྱི་ས་མཚམས་ཡང་
ཡོད་དེ། དང་བོ་གསུམ་གྱི་མ་མཐའ་ཚོགས་ལམ་ཆེ་འབྲིང་ཆུང་གསུམ་ནས་
རིམ་གྱིས་ཐོབ། བཞི་བ་སྦྱོར་ལམ་ནས་ཐོབ། སྦྱིན་པ་དང་ལྡན་པའི་དེ་
ནས་ཡེ་ཤེས་ཀྱི་ཕར་ཕྱིན་དང་ལྡན་པའི་དེ་བཅུ་ས་བཅུ་ལ་རིམ་གྱིས་ཐོབ།
མངོན་ཤེས་དང་ལྡན་པ་སོགས་ལྔ་ནི་ས་བཅུ་བའི་ཁྱད་པར་གྱི་ལམ་དུ་ཐོབ།
387



ཀུན་དགའདཔལ་ལྡན་རྒྱུ་མཚོའི་གསུང་འབུམ་
ཐ་མ་གསུམ་ནི་སངས་རྒྱས་ཀྱི་སའི་སྦྱོར་དངོས་མཇུག་གསུམ་གྱིས་རིམ་གྱིས་
ཐོབ་པའི་ཕྱིར་ཏེ། འགྲེལ་བ་ལས། སེམས་བསྐྱེད་པའི་རབ་ཏུ་དབྱེ་བ་
ནི་ལས་དང་བོ་བའི་ས་ནས་བཟུང་སངས་རྒྱས་ཀྱི་སའི་བར་གྱིས་བསྡུས་པ་
ཡིན་ནོ་ཞེས་གསུངས། །
ཐར་ལམ་ཕྱིན་ཅི་མ་ལོག་པར་སྟོན་པའི་རྗོད་བྱེད་རྣམ་དག་དེ་གདམས་
ངག་གི་མཚན་ཉིད། ཁ་ཅིག་ན་རེ། དོན་དམ་བདེན་པ་བློ་ཡི་ཡུལ་མིན་
ཏེ། སྤྱོད་འཇུག་ལས། དོན་དམ་བློ་ཡི་སྤྱོད་ཡུལ་མིན་ཞེས་གསུངས་པའི་
ཕྱིར་ཟེར་ན་མ་ཁྱབ་སྟེ། དོན་དམ་བདེན་པ་མངོན་སུམ་དུ་རྟོགས་དུས་བློའི་
གཉིས་སྣང་གི་སྤྱོད་པའམ་སྤྲོས་པ་མེད་པའི་དོན་ཡིན་པའི་ཕྱིར། ཡང་ཁ་
ཅིག་ན་རེ། གང་ཟག་གི་བདག་མེད་ཕྲ་མོ་ཆོས་ཅན། དོན་དམ་བདེན་པར་
ཐལ། རང་མངོན་སུམ་དུ་རྟོགས་པའི་མངོན་སུམ་ཚད་མས་གཉིས་སྣང་
ནུབ་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར། དེར་ཐལ། རང་
མངོན་སུམ་དུ་རྟོགས་པའི་ཉན་ཐོས་མཐོང་ལམ་བར་ཆད་མེད་ལམ་གྱིས་
གཉིས་སྣང་ནུབ་པའི་ཚུལ་གྱིས་རྟོགས་པའི་ཕྱིར། དེར་ཐལ། ཉན་ཐོས་
ཀྱི་མཐོང་ལམ་བར་ཆད་མེད་ལམ་དེ་ལ་ཆུ་ལ་ཆུ་བཞག་གི་ཚུལ་དུ་མཉམ་པར་
བཞག་པའི་ཡེ་ཤེས་ཡིན་པའི་ཕྱིར་ན་མ་ཁྱབ། སྟོང་ཐུན་ལྟར་གཉིས་སྣང་
ལ་ཡུལ་ཡུལ་ཅན་གྱི་དེ་དང་། བདེན་སྣང་གི་དེ། ཀུན་རྫོབ་ཀྱི་སྣང་བ་ལ་
གཉིས་སྣང་དུ་བཤད་པ་གསུམ་ཡོད་པ་གང་ཞིག དེ་ལ་གཉིས་སྣང་དང་
བོ་མེད་ཀྱང་ཐ་མ་ཡོད་པའི་ཕྱིར། དང་པོ་གྲུབ་སྟེ། དང་བོ་གཉིས་གྲགས་
ཆེ་ལ་གསུམ་པའང་མདོ་ལས་བཤད་པའི་ཕྱིར། དེར་ཐལ། མདོ་ལས་
188



པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
དམིགས་པ་དང་བཅས་པ་གཉིས་སྣང་དང་དམིགས་པ་མེད་པར་བཤད་པ་
དེ་གཉིས་སྣང་དང་བྲལ་བའི་དོན་ཡིན་པའི་ཕྱིར། ཀུན་བཏུས་སུ་ཤེར་
མདོ་དྲངས་པ་ལས། བཅོམ་ལྡན་འདས་ཇི་ཙམ་གྱིས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་དམིགས་པ་ལགས། ཇི་ཙམ་གྱིས་ན་མི་དམིགས་པ་ལགས།
བཀའ་སྩལ་བ། ཇི་ཙམ་དུ་གཉིས་པ་དེ་ཙམ་དུ་དམིགས་པའོ། །མི་གཉིས་
པ་ནི་མི་དམིགས་པའོ། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་
སྟེ། མི་རྟག་སོགས་བཅུ་དྲུག་པོ་ཐམས་ཅད་གཉིས་སྣང་གི་ཆོས་ཡིན། གཉིས་
སྣང་མེད་པའི་ཤེར་ཕྱིན་ལ་བདག་དང་གང་ཟག་དང་ཆོས་ཀྱི་བདག་མེད་
རགས་པ་ཡང་བཟློག་དགོས་པའི་ཕྱིར་ཏེ། རིན་ཆེན་འཕྲེང་བ་ལས། བདག་
དང་བདག་མེད་ལྟ་བ་དག །དེ་ཕྱིར་ཐུབ་པ་ཆེན་པོས་བཟློག །ཅེས་གསུངས་
པའི་ཕྱིར། ཁྱབ་སྟེ། བཟློག་ཚུལ་མི་རྟག་སོགས་བཅུ་དྲུག་ལ་སྤྱོད་པ་
དམིགས་བཅས་ཡིན་པས་ཤེར་ཕྱིན་ལྟར་སྣང་གང་ཞིག ཤེར་ཕྱིན་རྣལ་མ་
ལ་སྤྱོད་ན་དམིགས་མེད་སྟོང་ཉིད་ལ་སྤྱོད་དགོས་པའི་ཕྱིར། དང་བོ་གྲུབ་
སྟེ། ཤེར་ཕྱིན་ལྟར་བཅོས་པ་ཡིན་ཏེ། གཟུགས་མི་རྟག་ཅེས་བྱ་བ་ཉེ་བར་
སྟོན་ཏོ་སོགས་མདོ་ལས་གསུངས་པའི་ཕྱིར། གཉིས་པ་གྲུབ་སྟེ་མདོ་ལས།
ཤེར་ཕྱིན་ལྟར་མ་བཅོས་པ་གང་ཞེ་ན། སོགས་ནས། གཟུགས་ནི་གཟུགས་
ཀྱི་ངོ་བོ་ཉིད་ཀྱིས་སྟོང་སྟེ། གཟུགས་ཀྱི་ངོ་བོ་ཉིད་གང་ཡིན་པ་དེ་དངོས་
པོ་མེད་པའོ། །གང་དངོས་པོ་མེད་པ་དེ་ཤེས་རབ་གྱི་ཕ་རོལ་ཏུ་ཕྱིན་པའོ། །
ཞེས་གསུངས་པའི་ཕྱིར། བདག་དང་བདག་མེད་སྟོང་ཉིད་ལ་བཀག་ནས་
གཉིས་སྣང་ནུབ་ཚུལ་བཤད་པའི་ཕྱིར་ཏེ། མདོ་ལས། མི་རྟག་པ་དང་
189



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྡུག་བསྔལ་བ་དང་བདག་མེད་པ་དང་མི་སྡུག་པར་ཡང་དག་པར་རྗེས་སུ་
མི་བལྟའོ། །ཞེས་གསུངས་པ་ལྟར་ཡིན་པའི་ཕྱིར། རྩ་བར་འདོད་མི་ནུས་ཏེ།
ཀུན་རྫོབ་བདེན་པ་ཡིན་པའི་ཕྱིར། སྟོང་ཐུན་ལས་བཤད་དོ། །གཟུང་འཛིན་
རྫས་གཞན་གྱིས་སྟོང་པའི་ཆོས་ཀྱི་བདག་མེད་སོགས་སྔར་ལྟར། སངས་
རྒྱས་འཕགས་པའི་མིག་ཤེས་ཆོས་ཅན། ཤེར་ཕྱིན་ཡིན་པར་ཐལ། མཐར་
ཐུག་གི་ཤེས་པ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ་ཡིད་ཤེས་མ་ཡིན་
པའི་ཕྱིར། ཁོ་ན་རེ། ཉན་རང་ལ་ཕར་ཕྱིན་ཡོད་པར་ཐལ། དེ་ལ་སྟོང་
ཉིད་རྟོགས་པའི་གཞི་ཤེས་ཡོད་པའི་ཕྱིར་ན་མ་ཁྱབ། ཉན་ཐོས་བསེ་རུ་
རྣམས་ལ་ནི། །ཕ་རོལ་ཕྱིན་དྲུག་མང་ཡང་མེད། །ཅེས་གསུངས་པའི་ཕྱིར།
ཐ་སྙད་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་ཀུན་རྫོབ་བདེན་པའི་མཚན་
ཉིད། དབྱེ་ན་ཡང་ལོག་གི་ཀུན་རྫོབ་གཉིས་ཡོད་དེ། རང་མངོན་སུམ་
དུ་སྣང་བའི་བློ་ལ་སྣང་བ་ལྟར་གྱི་དོན་འཇིག་རྟེན་ན་ཡང་དག་པར་གྲགས་
པའི་ཆོས་ཡང་དག་ཀུན་རྫོབ་དང་། གཟུགས་སོགས་ཡུལ་ལྔ་ལྟ་བུ་སྒྲུབ་པ་
རང་དབང་བའི་ངོ་བོ། ཡང་དག་པར་སྐྱེ་བ་དང་འགགས་པ་མེད་པ་མ་
ཡིན་དགག་རྣམས་ཡང་དག་ཀུན་རྫོབ་དང་། དོན་དམ་རྗེས་མཐུན་པའོ། །
རང་མངོན་སུམ་དུ་སྣང་བའི་བློ་ལ་སྣང་བ་ལྟར་གྱི་དོན་འཇིག་རྟེན་ན་རྫུན་
པར་གྲགས་པའི་ཆོས་ཀྱི་ཆ་ནས་བཞག་པའི་དོན་དེ་ལོག་པའི་ཀུན་རྫོབ་དང་
དངོས་པོ་ཡིན་པ་སྒྱུ་མའི་དཔེ་བདུན་དང་། མེད་པའང་རྟག་པའི་བདག་
དང༌། རྟག་པ་རང་བྱུང་གི་དབང་ཕྱུག་སོགས་དང་། སྒྱུ་མའི་རྟ་རྟ་ཡིན་
པ་དང༌། རང་རྒྱུད་པ་རྣམས་ཤེས་པ་ལ་ཡང་དག་ཀུན་རྫོབ་ཀྱིས་ཁྱབ་པར་
190



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱད་པ།
འདོད་དེ། རང་རིག་ལ་སྣང་བ་ལྟར་གྲུབ་པར་འདོད་པའི་ཕྱིར། ཀུན་
རྫོབ་པ་བདེན་འཛིན་གྱི་ངོ་ཙམ་དུ་བདེན་པས་ན་ཀུན་རྫོབ་ཅེས་བྱའོ། །
མཐར་ཐུག་དཔྱོད་པའི་རིགས་ཤེས་ཀྱིས་རྙེད་དོན། དོན་དམ་བདེན་པའི་
མཚན་ཉིད། མཉམ་བཞག་ཡེ་ཤེས་དམ་པའི་རྙེད་དོན་ཡིན་པས་ན་དོན་
དམ་དང་། རང་མངོན་སུམ་དུ་སྣང་ཚེ་སྣང་ཚུལ་ལྟར་གནས་པས་ན་བདེན་
པ་ཡིན་པའི་ཕྱིར། བདེན་གཉིས་ངོ་བོ་གཅིག་པ་ཙམ་ཡང་མ་ཡིན་པའི་ཐ་
དད་ན་དགོངས་འགྲེལ་ལྟར་སྐྱོན་བཞི་ཡོད། ལྡོག་པ་ཙམ་ཡང་ཐ་དད་མེད་
པའི་གཅིག་ཡིན་ནའང་སྐྱོན་བཞི་འབྱུང་བའི་ཕྱིར། དང་བོ་གྲུབ་སྟེ། བདེན་
གཉིས་ངོ་བོ་ཐ་དད་ན་གཟུགས་བདེན་མེད་གཟུགས་ཀྱི་ཆོས་ཉིད་མ་ཡིན་
པར་ཐལ་བ་དང་། སྟོང་ཉིད་རྟོགས་པའི་བློས་བདེན་འཛིན་ཟིལ་གྱིས་མི་གནོན་
པར་ཐལ་བ་དང༌། སྣང་ཚུལ་གནས་ལུགས་མཐར་ཐུག་ཡིན་པས་ལམ་
བསྒོམ་པ་དོན་མེད་པ་ཐལ་བ་དང་། གནས་ངན་ལེན་གྱི་འཆིང་བ་མ་ལུས་
པ་མི་སྤངས་པ་ཐལ་བའི་སྐྱོན་བཞི་ཡོད། དགོངས་འགྲེལ་ལས་གལ་ཏེ་འདུ་
བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ཡིན་པ་འགྱུར་ན་
ནི་ནས་མངོན་པར་རྫོགས་པ་འཚང་རྒྱ་བར་ཡང་མི་འགྱུར་རོ། །ཞེས་གསུངས་
པའི་ཕྱིར། རྩ་རྟགས་གཉིས་པ་གྲུབ་སྟེ། ལྡོག་པ་ཐ་དད་ཡིན་ན་གཅིག་
ཡིན་དགོས་པས་དེ་ལྟར་ཉོན་མོངས་སྤོང་བ་ལྟར་ཆོས་ཉིད་ཀྱང་སྤོང་བར་
ཐལ་བ་དང་། གཟུགས་སོགས་མི་འདྲ་བ་ཐ་དད་པ་ལྟར་ཆོས་ཉིད་ཀྱང་
མི་འདྲ་བ་ཐ་དད་པར་ཐལ་བ་དང་། སོ་སོའི་སྐྱེས་བུའི་ཀྱང་ཆོས་ཉིད་མངོན་
སུམ་དུ་རྟོགས་པར་ཐལ་བ་དང་། སོ་སྐྱེས་ཡིན་བཞིན་དུ་སྒྲིབ་པ་ཐམས་
191



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཅད་སྤངས་པ་དང་། བླ་ན་མེད་པ་སངས་རྒྱས་པར་ཐལ་བའི་སྐྱོན་བཞི་
ཡོད་པའི་ཕྱིར། དགོངས་འགྲེལ་ལས། གལ་ཏེ་འདུ་བྱེད་ཀྱི་མཚན་ཉིད་
དང་དོན་དམ་པའི་མཚན་ཉིད་ཐ་དད་པ་མ་ཡིན་པར་གྱུར་ན་ནི་ནས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་དུ་མངོན་པར་རྫོགས་པ་འཚང་
རྒྱ་བར་ཡང་འགྱུར་རོ། །ཞེས་སོ། །དེས་ན་བདེན་གཉིས་ངོ་བོ་གཅིག་ལ་ལྡོག་
པ་ཐ་དད་པ་ཡིན་ཏེ། གཟུགས་ལ་མ་གཏོགས་པའི་གཟུགས་ཀྱི་ཆོས་ཉིད་
མེད་གཟུགས་ཀྱི་ཆོས་ཉིད་དང་བྲལ་བའི་གཟུགས་མེད་པའི་ཆོས་དང་ཆོས་
ཉིད་ངོ་བོ་གཅིག་པ་གང་ཞིག དེ་ལྟར་ངོ་བོ་གཅིག་པས་གཅིག་མེད་ན་གཅིག་
ཤོས་ཀྱང་མེད་དགོས་པའི་མེད་ན་མི་འབྱུང་གི་ཕན་ཚུན་བདག་གཅིག་འབྲེལ་
ཡང་གྲུབ་ལ། སྒྲ་རྟོག་གི་ངོ་ན་གཟུགས་དང་གཟུགས་བདེན་མེད་བརྗོད་
པའི་སྒྲ་གཉིས་ཀྱིས་རེ་རེ་ནས་དོན་གཉིས་ཀ་ཅིག་ཅར་མི་སྟོན་པར་སོ་སོར་
དངོས་སུ་བརྗོད་པ་ལྟར་རྟོག་པ་གཉིས་ཀྱིས་ཀྱང་སོ་སོར་འཛིན་པས་ལྡོག་
པའམ་གཞན་སེལ་ལ་ལྟོས་ནས་ཐ་དད་ཡིན་པའི་ཕྱིར། ཤེས་རབ་སྙིང་བོ་
ལས། གཟུགས་སྟོང་བའོ། །སྟོང་བ་ཉིད་ལ་གཟུགས་སོ། །ཞེས་གསུངས་
པའི་ཕྱིར། འདུས་མ་བྱས་སོགས་ཡོན་ཏན་བརྒྱད་དང་ལྡན་པའི་སྐྱབས་
གནས་མཐར་ཐུག་དེ། སངས་རྒྱས་དཀོན་མཆོག་གི་མཚན་ཉིད། ཡོན་
ཏན་བརྒྱད་ནི་རང་བཞིན་རྣམ་དག་གི་ཡོན་ཏན་ཐོག་མཐའ་དབུས་གསུམ་
བདེན་པར་མེད་པས་འདུས་མ་བྱས་དང་། གློ་བུར་རྣམ་དག་གི་ཡོན་ཏན་
འབད་རྩོལ་ཞི་བའི་ལྷུན་གྲུབ་དང༌། ཇི་ལྟ་བ་མཁྱེན་པའི་སོ་སོར་རང་རིག་
པ་གཞན་གྱིས་རྐྱེན་གྱིས་མི་རྟོགས་པ་དང་། རང་དོན་ཆོས་སྐུ་སྟེ་བཞི་དང་།
}92



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱད་པ།
ཇི་སྙེད་པ་རིག་པའི་མཁྱེན་པ་ཕུན་སུམ་ཚོགས་པ་དང་། སྡུག་བསྔལ་སྤོང་
ཕྱིར་སྟོན་པའི་བརྩེ་བ་ཕུན་ཚོགས་དང་། ཉོན་མོངས་སྤོང་ཕྱིར་སྟོན་པའི་
ནུས་པ་ཕུན་ཚོགས་དང་། གཞན་དོན་གཟུགས་སྐུ་སྟེ་བཞི་དང་བརྒྱད་ཡོད་
པའི་ཕྱིར། ས་མཚམས་སངས་རྒྱས་ཀྱི་ས་ཁོ་ནར་ཡོད། བསམ་མེད་གཉིས་
མེད་སོགས་ཡོན་ཏན་བརྒྱད་དང་ལྡན་པའི་འཕགས་རྒྱུད་ཀྱི་རྣམ་བྱང་བདེན་
པ་དེ་ཆོས་དཀོན་མཆོག་གི་མཚན་ཉིད། ཡོན་ཏན་བརྒྱད་ནི། སྒྲ་རྟོག་
གིས་མཐའ་བཞི་བསམ་དུ་མེད་པ། ལས་ཉོན་གཉིས་ཅི་རིགས་དང་བྲལ་
ནས་མེད་པ་དང་། བདེན་འཛིན་ནམ་ཚུལ་མིན་ཡིད་བྱེད་ཀྱི་རྟོག་པ་མེད་
པ། ཆགས་བྲལ་བཞི་སྟེ། འགོག་བདེན་གྱི་ཡོན་ཏན་དང་། ལམ་གྱི་ངོ་
བོ་རང་གིས་སྤང་བྱས་དག་པ། ཇི་ལྟ་ཇི་སྙེད་མཁྱེན་པའི་གསལ་བའི་ཡོན་
ཏན་དང་། རང་གི་མི་མཐུན་ཕྱོགས་ཀྱི་གཉེན་པོའི་ཕྱོགས་བྱེད་པའི་ནུས་
པ་དང་། ཆགས་པ་དང་བྲལ་བའི་ཡོན་ཏན་ཏེ། ལམ་བདེན་གྱི་བཞི་སྟེ་
བརྒྱད་དང་ལྡན་པའི་ཕྱིར། ས་མཚམས་མཐོང་ལམ་ཡན་ཆད་ན་ཡོད།
རིག་གྲོལ་གྱི་ཡོན་ཏན་བརྒྱད་དང་ལྡན་པའི་ཐེག་ཆེན་འཕགས་པ། ཐེག་
ཆེན་དགེ་འདུན་དཀོན་མཆོག་གི་མཚན་ཉིད། ཇི་ལྟ་བ་དང་ཇི་སྙེད་པ་རིག་
པ། སོ་སོ་རང་རིག་པ་དང་། རིག་པའི་ཡོན་ཏན་ཏེ་བཞི། ཆགས་སྒྲིབ་
དང་ཐོགས་སྒྲིབ་ལས་གྲོལ་བ། དམན་སྒྲིབ་ལས་གྲོལ་བ། སྤྱི་གཉིས་བགྲང་
ལས་གྲོལ་བ། རྣམ་པར་གྲོལ་བའོ། །སངས་རྒྱས་ཀྱི་ཡེ་ཤེས་དོན་དམ་དང་།
དེའི་སྐུ་གཟུགས་གསེར་མདོག་ཀུན་རྫོབ་དང་། ཆོས་ལ་འགོག་ལམ་དོན་
དམ་དང། ཀུན་རྫོབ་གསུང་རབ་དང་། དགེ་འདུན་འཕགས་པའི་རིག་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གྲོལ་དོན་དམ་དང་། ཀུན་རྫོབ་འཕགས་པ་དང་ཚོགས་སྦྱོར་ལྟ་བུ་ཡིན་པའི་
ཕྱིར། ལམ་གྱི་བགྲོད་པ་མཐར་ཐུག་པར་མ་རྫོགས་ཀྱང་རྫོགས་པ་ལྟར་སྣང་
བའི་ཆ་ནས་བཞག་པའི་སྐྱབས་དེ་ཀུན་རྫོབ་པའི་སྐྱབས་ཀྱི་མཚན་ཉིད།
ས་མཚམས་སློབ་པ་འཕགས་པའི་སྐབས་ཁོ་ནར་ཡོད། སློབ་པའི་རྒྱུད་ཀྱི་ལུང་
དང་སྤངས་རྟོགས་ཀྱི་ཆོས་དང་ཐེག་པ་བ།སུམ་གྱི་འཕགས་པ་སློབ་པ་རྣམས་
གནས་སྐབས་དང་ཀུན་རྫོབ་པའི་སྐྱབས་ཡིན་ཚུལ་སོ་སོར་བཤད་ཀྱང་སྤྱིར་
བ ཤད་ན་མཚན་ཉིད་དེ་ཐོབ་པའི་ཕྱིར། སྣང་ཚུལ་དང་གནས་ཚོད་ཀྱི་སྒོ་
ནས་ཀུན་རྫོབ་པའི་སྐྱབས་དང་མཐར་ཐུག་ཏུ་མ་ཕྱིན་པའི་སྐྱབས་ཡིན་པས་
གནས་སྐབས་ཀྱི་སྐྱབས་དང༌། འཇིགས་བཅས་ཀྱི་སྐྱབས་ཞེས་བྱ་བ་དོན་
གཅིག ལམ་མམ་དགོས་དོན་མཐར་ཐུག་པར་རྫོགས་པར་སྣང་ཞིང་། དོན་
ལའང་དགོས་དོན་མཐར་ཐུག་པར་རྫོགས་པའི་ཆ་ནས་བཞག་པའི་སྐྱབས་དེ།
དོན་དམ་པའི་སྐྱབས་ཀྱི་མཚན་ཉིད། ས་མཚམས་མི་སློབ་པའི་སྐབས་ཁོ་
ནར་ཡོད། སོ་སྐྱེ་དགེ་སློང་བཞི་སོགས་ཆོས་ཅན། དགེ་འདུན་དཀོན་མཆོག་
ཡིན་པར་ཐལ། ཀུན་རྫོབ་པའི་དགེ་འདུན་དཀོན་མཆོག་ཡིན་པའི་ཕྱིར་
ཏེ། དགོངས་རྒྱན་ལས། ཐ་སྙད་པ་ན་སོ་སོ་སྐྱེ་བོ་རྣམས་ཀྱང་སྟེ། སྡེ་བ་
བཞི་ལ་སོགས་པ་དང་། ཞེས་གསུངས་པའི་ཕྱིར། ཉན་རང་དགྲ་བཅོམ་
པ་ཡང་འདུ་བྱེད་ཀྱི་མཚན་མ་ལ་གཤེད་མ་རལ་གྲི་གདེངས་པ་ལྟར་ཤེས་སྒྲིབ་
ཀྱི་འཇིགས་པ་དང་བཅས་སོ། །ཞེས་སོ། །རྒྱུ་འབྲས་ཀྱི་སྐྱབས་གཅིག་ལ་མཚོན་
ན་ཐེག་པ་གསུམ་གྱི་ཚོགས་རང་རང་གི་སྟོན་པ་སོགས་ཀྱི་དཀོན་མཆོག་རྒྱུ་
སྐྱབས། དེའི་ཐོབ་འགྱུར་གྱི་དཀོན་མཆོག་གསུམ་འབྲས་སྐྱབས་ཡིན་པའི་
194



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱད་པ།
ཕྱིར། སློབ་པའི་རྒྱུད་ཀྱི་ལུང་རྣམས་ཆོས་ཅན། གཏན་སྐྱབས་མིན་ཏེ།
དོན་མངོན་པར་རྟོགས་པ་མཐར་ཐུག་པའི་ཕྱིར་དུ་ཐོས་བསམ་གྱིས་བརྟེན་
པར་བྱ་ལ། དོན་མངོན་པར་རྟོགས་པ་མཐར་ཐུག་པའི་ཚེ་དེ་ལ་བརྟེན་མི་
དགོས་པ་གཟིངས་ལྟ་བུ་ཡིན་པའི་ཕྱིར། ཐོགས་འགྲེལ་ལས། དེ་ཡང་ལམ་
མངོན་པར་རྟོགས་པ་མཐར་ཐུག་པའི་ཕྱིར་ན་གཟིངས་ལྟ་བུ་ཞེས་བཤད་དོ། །
ཞེས་དང་། རྒྱུན་ལས། དོན་ཤེས་པ་ཡི་ཆོས་རྣམས་ཀུན། །གཟིངས་དང་
འདྲ་བ་ཉིད་དུ་བསྟན། །ཞེས་སོ། །སྐྱབས་འགྲོའི་ངོ་བོ་ནི། ཀུན་རྫོབ་དང་
དོན་དམ་པའི་དཀོན་མཆོག་གསུམ་གྱི་ཁྱད་པར་དང་ཡོན་ཏན་ཤེས་པ་དང་།
ཁས་བླངས་སོགས་ཀྱིས་བསྡུས་པའི་ཤེས་རབ་གཙོ་འཁོར་ཅི་རིགས་དེ་སྐྱབས་
འགྲོའི་ངོ་བོ། འདིའི་དོན་དམ་པ་བདེན་གཉིས་ཀྱི་དོན་དམ་པ་ལ་བྱེད་པར་
ཐལ། འདིའི་དོན་དམ་པ་ལ་བདེན་གཉིས་ཀྱི་དོན་ཡང་ཡོད་པའི་ཕྱིར་ན་
མ་ཁྱབ། རྟགས་གྲུབ་སྟེ། རྣམ་མཁྱེན་བདེན་མེད་དང་། བྱང་འཕགས་
ཀྱི་རྒྱུད་ཀྱི་མཐོང་སྤང་གིས་དག་པའི་ཆོས་དབྱིངས་རྣམས་ཡོད་པའི་ཕྱིར།
འདོད་མི་རིགས་ཏེ། སངས་རྒྱས་ཀྱི་སྐུ་གསུམ་ཡང་དགོས་དོན་ཡང་ཡིན།
དམ་པ་ཡང་ཡིན་པས་དོན་དམ་པ་དང་སངས་རྒྱས་དཀོན་མཆོག་ཀྱང་ཡིན་
ལ། དེ་བཞིན་དུ་འགོག་ལམ་གཉིས་ཀྱང་དོན་ཡང་ཡིན། དམ་པ་ཡང་
ཡིན་པས་ན་དོན་དམ་པ་དང་ཆོས་དཀོན་མཆོག་ཀྱང་ཡིན་པའི་ཕྱིར། དོན་
དམ་པའི་སྐྱབས་གསུམ་འགལ་བར་ཐལ། ཀུན་རྫོབ་པའི་སྐྱབས་གསུམ་འགལ་
བའི་ཕྱིར་ན་མ་ཁྱབ། རྣམ་མཁྱེན་དེ་སྐྱབས་གསུམ་ག་ཡིན་པའི་ཕྱིར། བྱང་
སེམས་ཐམས་ཅད་ཀྱང་ཀུན་རྫོབ་པའི་སངས་རྒྱས་སུ་འགྲུབ་སྟེ། ཟླ་བའི་
f95



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
སྐྱབས་འགྲོ་བདུན་ཅུ་བ་ལས། བྱང་ཆུབ་སེམས་དཔའ་ཕྱག་བྱ་སྟེ། །དེ་ནི་
དཀོན་མཆོག་གསུམ་གཞན་མིན། །སངས་རྒྱས་ཁོངས་སུ་གཏོགས་པ་འདོད། །
ཅེས་ཉན་ཐོས་དགྲ་བཅོམ་ཀྱིས་ཀྱང་ཕྱག་བྱ་བར་གསུང་བའི་རྟགས་ཀྱིས་ཀུན་
རྫོབ་པའི་སངས་རྒྱས་སུ་སྒྲུབ། སྒྲུབ་པའི་ངོ་བོ་ལ་གདམས་པ་ཞེས་པའི་
ཐད་ཀྱི་མཆན་ལས། ཐེག་ཆེན་གྱི་ལམ་གྱི་ལུས་ཚང་བ་འདི་གཉིས་ཟུང་དུ་
འཇུག་པ་ཁོ་ན་ལ་ལྟོས་པས་སྒྲུབ་པའི་ངོ་བོ་ཞེས་བཤད་དེ། གཞི་ལ་བདེན་
གཉིས་ཟུང་འཇུག་ཏུ་སོང་ན་ལམ་ལ་ཚོགས་གཉིས་དང་། འབྲས་བུ་སྐུ་
གཉིས་ཟུང་འཇུག་བྱུང་བས་སོ། །ཉེ་རྒྱུ་དག་པ་ས་གསུམ་ལ་དཀོན་མཆོག་
གསུམ་རིམས་ཀྱིས་གྲུབ་པའི་ཚུལ་དང་ཞེས་གསུངས་པའི་ཐད་ཀྱི་མཆན་ལ་
འདིའི་ཚུལ་ཡང་ས་བརྒྱུད་པར་རྡོ་རྗེའི་ལུས་རྗེས་མཐུན་པ་དང༌། དགུ་བར་
སོ་སོ་ཡང་དག་པར་རིག་པ་བཞི་རྗེས་མཐུན་པ་ཐོབ་པའོ། །ཞེས་རླུང་ལྟར་
གྲགས་ལ། འདུས་མ་བྱས་སོགས་ཡོན་ཏན་བཞི་ལས་གསུམ་པའི་མཆན་ལ།
སྤྱི་དོན་རོལ་མཚོ་ལས། སྣང་ཡུལ་དུ་བྱེད་པའི་བློ་ལ་སྣང་བ་ལྟར་རྗོད་བྱེད་
ཀྱི་སྒྲ་དང་རྟོག་པས་ཇི་ལྟ་བ་བཞིན་རྟོགས་མི་ནུས་པའི་ཡོན་ཏན་ཞེས་ཡེ་ཤེས་
རང་ཉིད་གཞན་གྱིས་རྟོགས་དཀའ་བའི་དོན་དུ་སྦྱར་ནས་ཇི་ལྟ་བ་མཁྱེན་
པའི་ཡོན་ཏན་ཟུར་དུ་བགྲང་བ་ནི་སྔོན་མེད་པའི་འདུས་མ་བྱས་སོགས་ཀྱི་
ཡོན་ཏན་དགུ་བ་ཡིན་ལ། དར་ཊཱིཀ་དོན་ཡང་དོན་དམ་བདེན་པ་འདིས་
གཟིགས་པ་ལྟར་གཞན་གྱིས་རྟོགས་མི་ནུས་པའི་དོན་ཡིན་གྱི། འདི་གཞན་
གྱིས་རྟོགས་མི་ནུས་པའི་དོན་མ་ཡིན་ལ། དེའི་ཕྱིར་འདི་ཉིད་ཇི་ལྟ་བ་མཁྱེན་
པའི་ཡོན་ཏན་ཡིན་པས། དེ་ཟུར་དུ་བགྲང་མི་དགོས་ཏེ། ཞེས་གསུངས།
[96



ཇོ་ནང་ཨེ་ཝཾ་ཤེས་རིག་དཔེ་ཚོགས་ དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
འགོག་བདེན་གྱི་ཡོན་ཏན་དང་བོའི་ཐད་ཀྱི་མཆན་ལ། དར་ཊཱིཀ་ལས།
མེད་པ་དང་། ཡོད་པ་དང་། ཡོད་མེད་གཉིས་ཀ་དང་། དེ་ལས་གཞན་
དུ་ཡང་ཡོད་མེད་གཉིས་ཀ་མ་ཡིན་པ་རང་བཞིན་གྱིས་གྲུབ་པར་བརྟགས་
པར་མི་ནུས་པའི་སྤྲོས་པའི་མཐའ་བཞི་དང་བྲལ་པའོ། །ཞེས་སོ། །སངས་
རྒྱས་ཀྱི་སར་ཉན་རང་གི་སྤངས་རྟོགས་ཀྱི་རིགས་མ་རྫོགས་པར་ཐལ། སངས་
རྒྱས་ཀྱི་སར་ཉན་རང་གི་སྤངས་རྟོགས་མེད་པའི་ཕྱིར་ན་མ་ཁྱབ། ཉན་ཐོས་
ཀྱི་རྟོགས་རིགས་ལ་དེའི་རྟོགས་པའི་ཡོན་ཏན་གྱིས་མ་ཁྱབ་པའི་ཕྱིར། རྩ་
བར་འདོད་མི་ནུས་ཏེ། ས་དེར་རྟོགས་རིགས་གསུམ་ག་མཐར་ཕྱིན་པའི་
ལམ་ཡོད་པའི་ཕྱིར། དེར་ཐལ། ཉན་རང་གི་རྟོགས་རིགས་མཐར་ཐུག་
གི་ལམ་ཡོད་པའི་ཕྱིར། ཐུབ་དགོངས་ལས། དབང་བོའི་བློར་སྔོན་གྱི་རྗེས་
སུ་འབྲང་བས་རྣམ་པར་བཞག་གོ །ཞེས་སོ། །ལྷག་པ་ཚུལ་ཁྲིམས་ཀྱི་བསླབ་
པ་གཙོ་བོ་སྟོན་པའི་ལེགས་བཤད་དེ། འདུལ་བའི་སྡེ་སྣོད། མདོ་སྡེ་ཏིང་
ངེ་འཛིན་དང་། མངོན་པ་ལ་ཤེས་རབ་སྦྱོར། ཆོས་ཀྱི་སྤྱན་ལ་དབྱེ་ན་གནས་
དང་གནས་མིན་མཁྱེན་པ་མ་གཏོགས་པའི་ཤེས་པ་དགུ་ཞེས་པའི་ཐད་ཀྱི་
མཆན་ལ། གནས་དང་གནས་མིན་མཁྱེན་པ་དང་ཡུལ་མཚུངས་པའི་མངོན་
སུམ་ཡོད་ན་ལས་འབྲས་ཀྱི་འབྲེལ་བ་ཕྲ་མོ་རྟོགས་པའི་དེ་ཡོད་པར་འགྱུར་
ཞིང་། དབང་པོའི་རིམ་པ་རྟོགས་པའི་ཚེ་ཆོས་ལ་གུས་པ་དང་ཆོས་སྤངས་
པའི་རྣམ་སྨིན་གྱིས་དབང་བོ་རྣོ་རྟུལ་དུ་འགྱུར་བ་དང་། ཚེ་སྔར་སྦྱངས་
པ་དང་ལྡན་མི་ལྡན། བསོད་ནམས་དང་བསོད་ནམས་མ་ཡིན་པ་ཇི་ལྟ་བུ་
ལྡན་པ་དང་། རྣམ་པར་ཤེས་པའི་ཁམས་ལ་སོགས་པ་ཤེས་པས་ལས་འབྲས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱི་རྣམ་པར་སྨིན་པ་དང་། ཚེ་སྔ་མ་དང་། འཆི་འཕོ་དང་། འཇིག་རྟེན་
གྱི་ཁམས་དུ་མ་ཤེས་པ་སོགས་ཡོད་ཀྱང་། དེའི་ཡུལ་ལ་ལས་འབྲས་ཀྱི་འབྲེལ་
བ་འོང་དོན་མེད་པའི་རྒྱུ་མཚན་གྱིས་ཡིན་ནམ་དཔྱད། རང་རྒྱུ་ཕྱིན་དྲུག་དང་
ཐེག་ཆེན་གྱི་རྫུ་འཕྲུལ་གྱི་རྐང་བ་བསྒོམ་པའི་རྣམ་སྨིན་གྱི་རང་ཡུལ་དུ་གཟུགས་
ཆེ་ཆུང་ཐམས་ཅད་མཐོང་བའི་མིག་དབང་ཁྱད་པར་ཅན་གྱི་བདག་རྐྱེན་བྱས་
པའི་རང་ཡུལ་དཔག་ཚད་བརྒྱ་སོགས་ཀྱི་གཟུགས་ཕྲ་རགས་ཐམས་ཅད་མཐོང་
བའི་ཆ་ནས་བཞག་པའི་སྤྱན་དེ་ཤའི་སྤྱན་གྱི་མཚན་ཉིད། རང་གི་བདག་
རྐྱེན་ལྷའི་མིག་དབང་ཁྱད་པར་ཅན་ལ་བརྟེན་ཅིང་ཁམས་གསུམ་གྱི་སེམས་
ཅན་གྱི་འཆི་འཕོ་དང་སྐྱེ་བ་མངོན་སུམ་དུ་རྟོགས་པའི་ཆ་ནས་བཞག་པའི་
སྤྱན་དེ་ལྷའི་སྤྱན་གྱི་མཚན་ཉིད། བདག་རྐྱེན་གྱིས་ལམ་ལ་མིང་ཆགས་པའི་
ཕྱིར། རང་གི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་
ནས་རང་གི་འཛིན་སྟངས་ཀྱི་ཡུལ་བདག་མེད་མངོན་སུམ་དུ་རྟོགས་པའི་ཆ་
ནས་བཞག་པའི་སྤྱན་དེ་ ཤེས་རབ་ཀྱི་སྤྱན་གྱི་མཚན་ཉིད། རང་གི་བདག་
རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་རང་ཡུལ་དུ་གྱུར་
པའི་སྐྱེ་འཕགས་ཀྱི་དབང་བོའི་རིམ་པ་མངོན་སུམ་དུ་རྟོགས་པའི་ཆ་ནས་
བཞག་པའི་སྤྱན་དེ་ཆོས་ཀྱི་སྤྱན་གྱི་མཚན་ཉིད། གནོད་འཇོམས་ལས།
གནས་དང་གནས་མིན་མཁྱེན་པ་མ་གཏོགས་པའི་ཤེས་པ་དགུ་བོ་འདི་དག་
ནི་ཆོས་ཀྱི་མིག་གོ་ཞེས་གསུངས། ཇི་ལྟ་ཇི་སྙེད་ཀྱི་ཆོས་མ་ལུས་པ་ཅིག་ཆར་དུ་
མངོན་སུམ་དུ་རྟོགས་པའི་མཐར་ཐུག་གི་སྤྱན་དེ་སངས་རྒྱས་ཀྱི་སྤྱན་གྱི་མཚན་
ཉིད། དབྱེ་ན་དག་ས་གསུམ་གྱི་སངས་རྒྱས་ཀྱི་སྤྱན་རྗེས་མཐུན་པ་དང་རྡོ་
198



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
རྗེ་ལྟ་བུས་ཐོབ་པའི་རྣམ་མཁྱེན་གཉིས་ཡོད། རང་རྒྱུ་ཀུན་འབྱུང་བདེན་
པ་ལས་སྐྱེས་པའི་ཆ་ནས་བཞག་པའི་ཟག་བཅས་དེ་སྡུག་བསྔལ་བདེན་པའི་
མཚན་ཉིད། དབྱེ་ན་ནང་སེམས་ཅན་གྱི་ཉེར་ལེན་གྱི་ཕུང་བོ་དང་། བདག་
འབྲས་ཕྱི་མ་དག་པའི་སྣོད་གཉིས་ཡོད། རང་འབྲས་སྡུག་བདེན་བསྐྱེད་
པའི་ལས་ཉོན་གྱི་ཆ་ནས་བཞག་པའི་ཟག་བཅས་ཀྱི་དངོས་པོ་དེ་ཀུན་འབྱུང་
བདེན་པའི་མཚན་ཉིད། དབྱེ་ན་ལས་ཀྱི་ཀུན་འབྱུང་དང་། དེའི་ཀུན་
སློང་ཉོན་མོངས་པའི་ཀུན་འབྱུང་བདེན་པ་གཉིས་ཡོད་དེ། ཀུན་བཏུས་
ལས། ཀུན་འབྱུང་བདེན་པ་གང་ཞེ་ན། ཉོན་མོངས་པ་དང་ཉོན་མོངས་
པའི་དབང་གིས་འབྱུང་བའི་ལས་སོ། །ཞེས་སོ། །རང་ཐོབ་བྱེད་ཀྱི་ཐབས་
སུ་གྱུར་པའི་བར་ཆད་མེད་ལམ་གྱི་ངོས་སྐལ་གྱི་སྒྲིབ་པ་སྤངས་པའི་སོ་སོར་
བརྟགས་འགོག་དེ་འགོག་བདེན་གྱི་མཚན་ཉིད། སྡེ་བདུན་རྒྱུན་ལས་འགོག་
པའི་བདེན་པ་ནི་ལམ་གྱིས་སྤང་བྱའི་ས་བོན་ཅི་རིགས་པ་སྤངས་པའི་བྲལ་
བ་ཡིན་ལ་ཞེས་སོ། །འགོག་བདེན་ཐོབ་བྱེད་ཀྱི་ཐབས་སུ་གྱུར་པའི་ལམ་གྱི་
ཆ་ནས་བཞག་པའི་འཕགས་ལམ་དེ་ལམ་བདེན་ཡིན། ཀུན་བཏུས་ལས།
སྡུག་བསྔལ་བདེན་པ་གང་ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་
ཀྱང་རིག་པར་བྱ་སྟེ། ཞེས་སོ། །རང་འབྲས་སྡུག་བདེན་གྱི་རྣམ་སྨིན་གྱི་
རྒྱུར་གྱུར་པའི་ཟག་བཅས་དེ་ཀུན་འབྱུང་བདེན་པ་ཟེར་ན། ཁམས་གོང་
མའི་སྐྱེ་བ་འཕེན་བྱེད་ཀྱི་ཉོན་མོངས་ཆོས་ཅན། རང་འབྲས་སྡུག་བདེན་
གྱི་རྣམ་སྨིན་གྱི་རྒྱུ་ཡིན་པར་ཐལ། ཀུན་འབྱུང་བདེན་པ་ཡིན་པའི་ཕྱིར།
ལས་ཉོན་གང་རུང་ཡིན་པའི་ཕྱིར། རྩ་བར་འདོད་ན། དགེ་མི་དགེ་གང་
{99



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རུང་ཡིན་པར་ཐལ། རྣམ་སྨིན་གྱི་རྒྱུ་ཡིན་པའི་ཕྱིར། འདོད་མི་ནུས་ཏེ།
ལུང་མ་བསྟན་ཡིན་པའི་ཕྱིར། དེར་ཐལ། གོང་མའི་སས་བསྡུས་ཀྱི་ཉོན་
མོངས་ཡིན་པའི་ཕྱིར། ཁྱབ་སྟེ། མཛོད་ལས། གོང་མ་ཐམས་ཅད་ལུང་
མ་བསྟན་ཞེས་གསུངས་པའི་ཕྱིར། སྡུག་བདེན་དུ་གྱུར་པའི་འཕགས་པ་ཡོད།
ཀུན་འབྱུང་བདེན་པར་གྱུར་པའི་ཚོགས་སྦྱོར་ཡོད་པའི་ཕྱིར། དང་བོ་གྲུབ་
སྟེ། ལས་ཉོན་གྱིས་འཁོར་བར་སྐྱེ་བར་ལེན་པའི་འབྲས་གནས་དང་བོ་གསུམ་
ཡོད་པའི་ཕྱིར་ན་མ་ཁྱབ། བསོད་གྲགས་སོགས་ཀྱིས་ཁྱབ་སྟེ། དེ་དག་སྡུག་
བདེན་ཡིན་པའི་ཕྱིར་ཏེ། ཀུན་བཏུས་ལས། སྡུག་བསྔལ་བདེན་པ་གང་
ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིགས་པར་བྱའོ་ཞེས་
གསུངས་པའི་ཕྱིར་ན་མ་ཁྱབ་སྟེ། མ་དག་པའི་སྣོད་ཕྱི་དང་། ཉེར་ལེན་
གྱི་ཕུང་བོ་ནང་གི་སྡུག་བདེན་དུ་བཤད་པ་ཙམ་ཡིན་པའི་ཕྱིར། བསོད་གྲགས་
སོགས་ཀྱིས་ལུང་འདི་དང་གོང་གི་རྣམ་འགྲེལ་གྱི་ལུང་ལ་བརྟེན་ནས་ཉན་
ཐོས་སྒོམ་ལམ་པ་ཡང་འཁོར་བ་ཡིན་པར་བཤད་དོ་ཞེས་མཆན་འགྲེལ་ནས་
སོ། །རྩ་རྟགས་གཉིས་པ་དེར་ཐལ། ཚོགས་ལམ་དུ་གྱུར་པའི་སེམས་པ་དང་
སྦྱོར་ལམ་དུ་གྱུར་པའི་སེམས་པ་ཡོད་པའི་ཕྱིར། སེམས་པ་ལས་ལ་བྱེད་
པའི་ཕྱིར།
དགོངས་འགྲེལ་ལས། ལེན་པའི་རྣམ་པར་ཤེས་པ་སོགས་ཞེས་པའི་ཐད་
ཀྱི་མཆན་ལ་ཀུན་བཏུས་རྣམ་བཤད་ལས། འབྲས་བུ་རྣམ་སྨིན་གྱི་ཆ་དེ་འཇིག་
རྟེན་གྱི་མཁས་པས་མི་དཔོག་པས་ཟབ་པ་དང་། ས་བོན་གྱི་ཀུན་གཞི་དེ་
རྟེན་ལ་བཏགས་ཡོད་ཙམ་དུ་ཡོད་པས་ཕྲ་བ་དང་། ཐོས་བསམ་གྱིས་མངོན་
20()



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྱི།
པོད་བརྒྱུད་པ།
སུམ་དུ་མི་ཤེས་པས་ཟབ་པ་དང་། འཇིག་རྟེན་གྱི་སྒོམ་བྱུང་གིས་མངོན་
སུམ་དུ་མི་ཤེས་པས་ཕྲ་བ་དང་། ཉན་རང་གིས་ཤེས་དཀའ་བས་ཟབ་པ་དང་།
མོས་སྤྱོད་པས་ཤེས་དཀའ་བས་ཕྲ་བ་སྟེ། ཚུལ་གསུམ་བཤད་ལ། འདི་ལས་
འཕྲོས་ཏེ་ཀུན་གཞི་རྟོགས་པ་ལ་སྟོང་ཉིད་རྟོགས་དགོས་ཚུལ་དང་། རང་
རྒྱལ་གྱིས་ཡན་ལག་བཅུ་གཉིས་རྟོགས་པ་མི་འགལ་ཚུལ་སོགས་ཤེས་པར་བྱའོ། །
སློབ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཆོས་ཅན།
གཏན་སྐྱབས་མིན་ཏེ། གཟིགས་ངོར་དྲི་མ་མཐའ་དག་མེད་ཀྱང་དོན་ལ་
གཉེན་པོས་དྲི་མ་སྤངས་པ་མ་ཡིན། དེར་སྣང་དེས་སྟོང་ཚོགས་པའི་རྫུན་
པ་བསླུ་བའི་ཆོས་ཅན་ཡིན་པའི་ཕྱིར། རྒྱུད་བླ་མ་ལས། བསླུ་བའི་ཆོས་ཅན་
ཕྱིར། །ཞེས་སོ། །དམན་པའི་ལྷག་མེད་མྱང་འདས་ཆོས་ཅན། གཏན་སྐྱབས་
མིན་ཏེ། རགས་པའི་སྡུག་ཀུན་མེད་པས་རབ་ཏུ་ཕྱེ་ཙམ་ཡིན་པའི་ཕྱིར།
གནས་སྐབས་ཀྱི་སྐྱབས་དང་འཇིགས་བཅས་ཀྱི་སྐྱབས་དོན་གཅིག སློབ་པ་
འཕགས་པ་ཆོས་ཅན། གཏན་སྐྱབས་མིན་ཏེ་ངེས་འབྱུང་ཚོལ་བ་དང་། ཤེས་
སྒྲིབ་ཀྱི་འཇིགས་པ་དང་། སྐྱབས་ཚོལ་བ་གསུམ་གང་རུང་ཡིན་པའི་ཕྱིར།
སེམས་རྟེན་བྱེད་ཚུལ་ཡོད་དེ། དངོས་གཞིའམ་ཉེར་བསྡོགས་གང་རུང་
ལ་བརྟེན་པ་དེའི་ངོ་བོར་འཕོས་པ་ལ་བྱེད་པའི་ཕྱིར་ཏེ། གཟུགས་མེད་བཞི་
ལ་དེ་མི་རུང་བའི་ཕྱིར། རང་གི་སེམས་རྟེན་བསམ་གཏན་གྱི་སྙོམས་འཇུག་
ལ་བརྟེན་ནས་སྤྲུལ་བསྒྱུར་དུ་མ་ནུས་པའི་ཆ་ནས་བཞག་པའི་ཞི་ལྷག་ཟུང་
འབྲེལ་ལམ་ཏིང་ངེ་འཛིན་ཤེས་རབ་ཟུང་འབྲེལ་ཀྱི་ཤེས་པ་དེ་རྫུ་འཕྲུལ་གྱི་
མངོན་ཤེས། དབྱེ་ན་ས་གཡོ་བ་དང་། ནམ་མཁའ་ལ་སྤྱོད་པའི་བཞི་དང་།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྟོད་ནས་ཆུ་སྨད་ནས་མེ་སོགས་རྫུ་འཕྲུལ་ཡ་མ་ཟུང་བརྒྱད་སོགས་ཀྱི་མངོན་
ཤེས། མཉམ་པར་བཞག་པའི་སས་བསྡུས་པའི་གཟུགས་ཅན་དྭངས་པ་རྣ་
དབང་གིས་བདག་རྐྱེན་བྱས་པའི་རང་ཡུལ་གྱི་སྒྲ་ཕྲ་རགས་ཐམས་ཅད་མངོན་
སུམ་དུ་རྟོགས་པའི་ཆ་ནས་གོང་དང་འདྲ། ལྷའི་རྣ་བའི་མངོན་ཤེས། ལྷའི་
རྣ་བ་མཉམ་བཞག་གིས་སས་བསྡུས་ཡིན་པའི་ཕྱིར། རང་ཡུལ་གྱི་སེམས་
ཅན་ཕ་རོལ་གྱི་སེམས་མངོན་སུམ་དུ་རྟོགས་པའི་ཆ་ནས་སོགས་འདྲ་གཞན་
སེམས་ཤེས་པའི་མངོན་ཤེས། སེམས་རྟེན་དང་ངོ་བོ་དེ་ལྟ་བུས་རང་ཡུལ་རང་
གཞན་གྱི་སྔོན་གནས་དྲན་པའི་ཆ་ནས་བཞག་པའི་ཤེས་པ་དེ་སྔོན་གནས་རྗེས་
དྲན་གྱི་མངོན་ཤེས། དབྱེ་ན། སྐྱེ་བ་གཅིག་ནས་བརྒྱ་སོགས་དྲན། སེམས་
རྟེན་དེ་དང་བསམ་གཏན་གྱི་སྙོམས་འཇུག་དང་བདག་རྐྱེན་སྒོམ་བྱུང་ལྷའི་
མིག་དབང་ལ་བརྟེན་ནས་རང་ཡུལ་ཕྱོགས་བཅུའི་བསྐལ་མ་བསྐལ་གྱི་གཟུགས་
མངོན་སུམ་དུ་མཐོང་བའི་ཆ་ནས་སོགས་འདྲ། ལྷའི་མིག་གི་མངོན་ཤེས། ལྷའི་
མིག་དང་ལྷའི་སྤྱན་གྱི་ཁྱད་པར། ཉི་སྣང་ལས། སྤྱན་ལྔས་བསྡུས་པའི་
ལྷའི་སྤྱན་གང་ཡིན་པ་ནི་རྣམ་པར་སྨིན་པ་ལས་བྱུང་བ་ཡིན་ལ། མངོན་
པར་ཤེས་པའི་བསྡུས་པ་འདི་ནི་བསམ་གཏན་མངོན་པར་འདུ་བྱེད་པ་ལས་
བྱུང་བ་ཡིན་ནོ། །ཞེས་སོ། །རང་རྒྱུད་ལྡན་གྱི་ཉོན་མོངས་ཟད་པ་མངོན་སུམ་
དུ་རྟོགས་པའི་ཆ་ནས་བཞག་པའི་ཞི་ལྷག་ཟུང་འབྲེལ་གྱི་ཤེས་པ་དེ་ཟག་ཟད་
ཀྱི་མངོན་ཤེས་སོ། །ས་མཚམས་ནི། དང་བོ་ལྔའི་མ་མཐའ་ལམ་མ་ཞུགས་
ནས་སངས་རྒྱས་ཀྱི་སའི་བར། དྲུག་པ་མ་མཐའ་དགྲ་བཅོམ་པ་ནས་སངས་
རྒྱས་ཀྱི་སའི་བར་དུ་ཡོད། དོན་ཀུན་གསལ་བའི་སྒྲོན་མེ་ལས་སོ། །རྫུ་འཕྲུལ་
2()2



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ལ་དུ་མ་ཡོད་དེ། སྒོམ་བྱུང་གི་དང་། སྐྱེས་ཐོབ་དང་། སྔགས་དང༌། སྨན་
དང་། ལས་དང་། རིམས་བཞིན་དཔེར་ན། ཕྱི་ནང་གི་བསམ་གཟུགས་
ཐོབ་པའི་རྫུ་འཕྲུལ་གྱི་མངོན་ཤེས། ལྷ་རྣམས་ཀྱི་རྫུ་འཕྲུལ། འགྲོ་ལྡིང་གི་
སྔགས་ཀྱིས་ནམ་མཁར་འགྲོ་བ་ལྟ་བུ། སྨན་འགའ་ཞིག་བཅིང་བས་ནམ་
མཁར་འགྲོ་བ་ལྟ་བུ། བར་དོ་བ་དང་ང་ལས་ནུ་ནམ་མཁའ་ལ་འགྲོ་བ་ལྟ་
བུ་ཡིན་ནོ། །
སྨྲས་པ།
ཐོག་མའི་ཡོངས་འཛིན་ཟླ་བྲལ་བཤེས་གཉེན་གྱི། །
གསུང་གི་བདུད་རྩིས་སྙིང་བུམ་ཡོངས་འགེངས་ཏེ། །
ཕུན་ཚོགས་དགེ་ལེགས་འདོད་དགུ་འཇོ་བ་ཡིས། །
སྐལ་བཟང་གཞོན་ནུའི་རེ་བ་སྐོང་གྱུར་ཅིག །
ཅེས་པ་འདིའང་བཤེས་གཉེན་ཆེན་པོ་བསྟན་དར་ཞབས་ཀྱིས་ཀུན་མཁྱེན་འཇམ་དབྱངས་བཞད་པའི་ཕར་ཕྱིན་གྱི་
བཤད་ཁྲིད་རྒྱུས་པར་གནང་སྐབས་ཡིག་ཆ་དེ་ཉིད་ལས་གང་མཁོ་བ་རྣམས་ཕྱོགས་གཅིག་ཏུ་སྡེབས་ཏེ་ཀུན་དགའ་དཔལ་
ལྡན་གྱིས་རང་ལོ་ཉེར་གཉིས་པའི་སྐབས་སུ་བྲིས་པ་དགེ
༄༅།།ཉམས་མཚར་བྱིས་པའི་ཅ་ཅོ་ཞེས་
བྱ་བ་བཞུགས་སོ། །
རྨི་ལམ་གྱི་ཤེས་པ་ཡིན་ན་ལམ་མ་ཡིན་པས་ཁྱབ་པའི་ཕྱིར། མ་གྲུབ་ན།
དེར་ཐལ། རྨི་ལམ་གྱི་རྟ་ཡིན་ན་རྟ་མ་ཡིན་པས་ཁྱབ་པའི་ཕྱིར། དེར་ཐལ།
སྐབས་འདིར་དེ་ཆོས་ཀྱི་སྐྱེ་མཆེད་པའི་གཟུགས་སུ་འདོད་པའི་ཕྱིར། འདོད་
203



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ན། རྨི་ལམ་ཡིན་ན་དགེ་བ་མ་ཡིན་པར་ཐལ། འདོད་པའི་ཕྱིར། འདོད་
ན། རྨི་ལམ་ཡིན་ན་དགེ་བ་མ་ཡིན་པ་མི་འཐད་པར་ཐལ། རྨི་ལམ་དུ་སྟོང་
ཉིད་སྒོམ་པ་ཡོད་པའི་ཕྱིར། མ་གྲུབ་ན། དེར་ཐལ། སྐབས་བཞི་བར་མཆོག་
ཟུང་གཉིས་ཀྱིས་ནང་ཕན་ཚུན་བརྒལ་ལན་བཤད་པ་དེས་འགྲུབ་པའི་ཕྱིར།
འདོད་ན། འོ་ན། རྨི་ལམ་གྱི་མི་བསད་པའི་ལས་ལམ་ཡོངས་སུ་རྫོགས་པ་
ཡོད་པར་ཐལ། རྨི་ལམ་དུ་སེམས་ཅན་བསད་པ་རྨིས་ནས་སད་དུས་སུ་མངོན་
ཞེན་གྱིས་གསོས་བཏབ་ན་སྲོག་གཅོད་ཀྱི་ལས་ལམ་ཡོངས་སུ་རྫོགས་པར་བསྐྱེད་
པའི་ཕྱིར། འདོད་ན། རྨི་ལམ་དུ་མི་བསད་པ་རྨིས་པས་ཀྱང་སྡིག་པ་གསོག་
པ་ཡོད་པར་ཐལ། ཡིད་ལས་ཀྱི་མི་དགེ་བའི་ལས་ལམ་ཡོངས་སུ་རྫོགས་པ་
ཡོད་པའི་ཕྱིར། འདོད་ན་རྨི་ལམ་དུ་མི་བསད་པ་རྨིས་པས་དགེ་སློང་གི་
སྡོམ་པ་གཏོང་བ་ཡོད་པར་ཐལ། འདོད་ན། དེ་འདོད་མི་རིགས་པའི་
ཕྱིར། མ་གྲུབ་ན། དེར་ཐལ། བཅས་པ་དང་མ་འབྲེལ་ན་དགེ་སློང་གི་
སྡོམ་པ་མི་ག ཏོང་བའི་ཕྱིར། རྟགས་མ་གྲུབ་ན། དེར་ཐལ། དགེ་སློང་
བཟང་བྱིན་གྱིས་མི་ཚངས་པ་སྤྱོད་པ་བཞིན་ཡིན་པ་གང་ཞིག རྨི་ལམ་དུ་
སྟོན་པས་བཅས་པ་མ་མཛད་པའི་ཕྱིར། སྟོན་པའི་བཅས་པའི་དབང་གིས་
སྡོམ་པ་ཐོབ་གཏོང་སོ་སོར་བྱེད་པའི་ཕྱིར། མ་གྲུབ་ན། དེར་ཐལ། སྔར་
བཅས་པའི་དབང་གིས་ལོ་ཉི་ཤུ་མ་ལོན་པ་ལ་དགེ་སློང་གི་སྡོམ་པ་མི་ཐོབ་
པ་གང་ཞིག ཕྱིས་སུ་བཅས་པའི་དབང་གིས་བཅུ་བདུན་སྡེ་བསྙེན་པར་
རྫོགས་པ་དང་། དེའི་ཕྱིར་ཉི་ཤུ་མ་ལོན་པར་བསྙེན་པར་རྫོགས་པ་བཞིན་
ཡིན་པའི་ཕྱིར། རྟགས་རེ་རེ་ནས་མ་གྲུབ་ན། འགྲེལ་ཆེན་གྱི་ལུང་གིས་བདེ་
204



དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས།
བླག་ཉིད་དུ་གྲུབ་པའི་ཕྱིར། གཞན་ཡང་། རྨི་ལམ་ན་དགེ་བའི་ལས་གསོག་
པ་མེད་པར་ཐལ། འདོད་ན། དེ་འདོད་མི་རིགས་པར་ཐལ། རྨི་ལམ་
དུ་རྣམ་ཐར་སྒོ་གསུམ་གྱི་ཏིང་ངེ་འཛིན་སྒོམ་ན་ཤེར་ཕྱིན་རྣམ་པར་འཕེལ་
ལམ་ཞེས་ཤཱ་རིའི་བུས་དྲིས་པ་ལ་རབ་འབྱོར་གྱིས་ལན་འདེབས་ཚུལ་ཡོད་
པའི་ཕྱིར། དེར་ཐལ། ཉིན་པར་བསྒོམ་པས་འཕེལ་ན་རྨི་ལམ་དུ་བསྒོམ་
པས་ཀྱང་འཕེལ་བའི་ཕྱིར། དེར་ཐལ། དེ་རབ་འབྱོར་གྱི་ལན་འདེབས་
ཚུལ་ཡིན་པའི་ཕྱིར། དེར་ཐལ། དེ་ལྟར་ས་བཅུའི་དབང་ཕྱུག་ཆེན་པོ་
རྒྱལ་བ་མ་ཕམ་པས་བཞེད་པའི་ཕྱིར། དེར་ཐལ། ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱུན་ལས། ལས་
མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པ་ཟད། །ཅེས་དང༌། རྨི་
ལམ་ན་ཡང་ཆོས་རྣམས་ཀུན། །རྨི་ལམ་ལྟ་བུར་ལྟ་ལ་སོགས། །ཞེས་དང་།
འགྲེལ་ཆེན་ལས་ཀྱང་། རྨི་ལམ་ལ་སོགས་པའི་སྐབས་སུ་ཡང་ལས་གསོག་
པ་དང་ལས་དེས་འབྲས་བུ་འབྱིན་པ་ཡོད་པར་འདོད་པ་ཡིན་པའི་ཕྱིར། ཞེས་
སོགས་ལུང་རིགས་མཐའ་ཡས་པས་གྲུབ་པའི་ཕྱིར་རོ། །ཞེས་ཨ་མཚར་ཀྱི་ཚུལ་དུ་
ཤྲཱི་མིང་ནས་བྲིས་པས་ཐུགས་ཁྲེལ་བའི་ཆ་མཆིས་ན་མཁས་རྣམས་བཟོད་པར་ཞུ།
༄༅། །ཟས་ཀྱི་རང་བཞིན་ལ་དཔྱད་པ།
ཟས་ཀྱི་རང་བཞིན་ལ་ཅུང་ཟད་དཔྱད་ན། དེ་ཡང་མངོན་པ་མཛོད་ལས།
ཁམ་གྱི་ཟས་ནི་འདོད་པ་ན། །སྐྱེ་མཆེད་གསུམ་གྱི་བདག་ཉིད་དོ། །གཟུགས་
ཀྱི་སྐྱེ་མཆེད་མ་ཡིན་དེས། །རང་དབང་གྲོལ་ལ་མི་ཕན་ཕྱིར། །རེག་དང་སེམས་
205



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པ་རྣམ་ཤེས་ནི། །ཟག་བཅས་ཟས་ཡིན་གསུམ་དག་ན། །ཞེས་གསུངས་པ་བཞིན་
ཟས་དེ་ལ་དུ་ཞེ་ན། དེ་ལ་བཞི་ཡོད་དེ། ཁམ་གྱི་ཟས། རེག་པའི་ཟས། སེམས་
པའི་ཟས། རྣམ་ཤེས་ཀྱི་ཟས་རྣམས་སུ་ཡོད་པའི་ཕྱིར། འོ་ན། དེ་དག་
ཁམས་གང་ན་ཡོད་ཅེ་ན། ཁམ་གྱི་ཟས་ནི་འདོད་པ་ན་ཡོད་ཀྱི། ཁམས་གོང་
མ་དག་ན་མེད་དེ། ཁམ་ཟས་ལ་འདོད་ཆགས་དང་བྲལ་བ་དག་དེར་སྐྱེ་བའི་
ཕྱིར། དམྱལ་བ་ཆེན་པོ་ན་ཁམ་ཟས་ཇི་ལྟར་ཡོད་ཅེ་ན། ཡོད་དེ། ལྕགས་
ཀྱི་ཐོ་ལུམ་དང་ཟངས་ཞུན་དང་། ཉི་ཚེ་བ་དང་ཉེ་འཁོར་བ་ན་མིའི་ཟས་
ཇི་ལྟ་བ་བཞིན་ཡོད་པར་བཤད་པའི་ཕྱིར། ཁམ་ཟས་ཀྱི་ངོ་བོ་གང་ཞེ་ན།
དྲི་རོ་རེག་བྱའི་སྐྱེ་མཆེད་གསུམ་གྱི་བདག་ཉིད་དོ། །ཅིའི་ཕྱིར་ཁམ་གྱི་ཟས་
ཞེས་བྱ་ཞེ་ན། སྣ་ལྕེ་ལུས་གསུམ་གྱིས་ཁམ་དུ་བཅད་ནས་མིད་པའི་ཟས་ཡིན་
པས་དེ་སྐད་ཅེས་བྱའོ། །འོ་ན། འབྲས་ཆན་སོགས་གཟུགས་ཀྱི་སྐྱེ་མཆེད་
ཀྱང་ཁམ་དུ་བཅད་ནས་མིད་པའི་ཕྱིར་ཅི་ལྟར་ཁམ་གྱི་ཟས་མིན་ཞེ་ན་གཟུགས་
ཀྱི་སྐྱེ་མཆེད་ནི་མ་ཡིན་ཏེ། ཟས་ནི་དབང་བོ་དང་རྟེན་འབྱུང་བ་ལ་ཕན་
འདོགས་པ་ཡིན་ན། གཟུགས་ཀྱི་སྐྱེ་མཆེད་དེས་རང་གི་དབང་བོ་མིག་ལ་
ཕན་པའི་ཕྱིར་དང་། རྟེན་འབྱུང་བ་ལའང་མི་ཕན་པའི་ཕྱིར། འོ་ན། བཀྲེས་
པས་ཉེན་པ་ཟས་མཐོང་བ་ཙམ་གྱིས་ཕན་པ་མ་ཡིན་ནམ་ཞེ་ན། ཟས་མཐོང་
བ་ཙམ་གྱིས་ཡིད་བདེ་བ་ནི་བདེ་བ་མྱོང་བར་འགྱུར་བའི་རེག་པ་ཟས་སུ་བྱས་
པ་ཡིན་གྱི། གཟུགས་ནི་མ་ཡིན་ཏེ། གལ་ཏེ་གཟུགས་མཐོང་བ་ཙམ་གྱིས་
ཡིན་ན་འདོད་པ་ལས་འདོད་ཆགས་དང་བྲལ་བའི་ཕྱིར་མི་འོང་དང་། དགྲ་
བཅོམ་རྣམས་ཀྱིས་ཟས་མཐོང་བ་ཙམ་གྱིས་ཚིམ་པར་འགྱུར་བ་ལ་ཉོན་མོངས་
2t36



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི། པོད་བརྒྱད་པ།
ལས་རྣམ་པར་གྲོལ་བ་རྣམས་ལའང་མི་ཕན་པའི་ཕྱིར་ན། འདོད་ཆགས་
དང་བཅས་པ་རྣམས་ལ་ལྟ་ཅི་སྨོས་སོ། །རེག་པའི་ཟས་ལ་སོགས་པ་དེ་དག་
གི་ངོ་བོ་གང་ཞེ་ན། རེག་པ་དང་། སེམས་པ་དང་། རྣམ་པར་ཤེས་པ་ནི་
ཟག་པ་དང་བཅས་པའི་ཟས་ཡིན་གྱི། ཟག་མེད་ཟས་མིན་ཏེ། ཟས་ཀྱི་དོན་
ནི་སྲིད་པ་གསོ་བར་བྱེད་པ་ཡིན་ན། ཟག་མེད་ནི་སྲིད་པ་ཟད་བྱེད་ཡིན་པའི་
ཕྱིར། འོ་ན། གསུམ་པོ་ཁམས་གང་ན་ཡོད་ཅེ་ན། ཁམས་གསུམ་པོ་དག་
ནའོ། །གཞན་ཡང་དྲི་ཞུས་ཀྱི་མདོ་ལས། ཟས་རྣམས་ཀྱི་བར་ཡང་བཀའ་
སྩལ་ཞེས་པའི་སྐབས་སུ་མ་མ་ལྟ་བུ་གཉིས་དང་མ་ལྟ་བུ་གཉིས་ཏེ་ཟས་བཞི་
གསུངས་པ་ཡིན་ཏེ། ཉེར་ཕུང་ཟས་ཀྱིས་གསོ་བ་ལ་ཉེར་ཕུང་གི་གནས་དབང་
བོ་རྒྱས་བྱེད་ཁམས་ཀྱི་ཟས་དང་། གནས་པ་སེམས་སོགས་རྒྱས་བྱེད་རེག་
པའི་ཟས་ཏེ་མ་མ་ལྟ་བུ་གཉིས་དང་། སྲིད་པ་ཕྱི་མ་འཕེན་པ་སེམས་པའི་
ཟས་དང་འཕངས་ནས་སླར་ཡང་སྲིད་པ་གཞན་འགྲུབ་བྱེད་རྣམ་ཤེས་ཀྱི་ཟས་
ཏེ་མ་ལྟ་བུ་གཉིས་ཡོད་པར་གསུངས་པའི་ཕྱིར། །
༄༅།།ལྟ་མགུར་ཨ་མ་ངོས་འཛིན་གྱི་མཆན་འགྲེལ་
མདོར་བསྡུས་བཞུགས་སོ། །
མཆོད་བརྗོད། ཨེ་མ་ཧོ། ཟབ་མོ་རྟེན་འབྱུང་གི་སྣང་སྟོང་དབྱེར་མེད་ཀྱི་ཡེ་ཤེས་དེ་ནི་སྟོང་
བཞིན་དུ་སྣང་ལ་སྣང་བཞིན་དུ་སྟོང་བའི་དེ་ཉིད་ངོ་མཚར། །བའི་གནས་དེ་མ་ནོར་བར་ཇི་བཞིན་
རྗེན་པ་རུ་སྟོན་པའི་བླ་མ། །བཀའ་དྲིན་འཁོར་མེད་དེ་སྙིང་དབུས་བཞུགས་
207



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
ཤིག །དམ་བཅའ། སྟོང་རྟེན་འབྱུང་དབྱེར་མེད་ཀྱི་དོན་ཐུགས་ལ་ཇི་ལྟར་ཤར་བ་གང་དྲན་ཐོལ་བྱུང་
གི་ཚིག་གསུམ་སྨྲའོ། ། གཞུང་དོན། དཔྱད་སྟོབས་ཀྱིས་སྟོང་བ་བཙལ་ཚུལ་ ཨ་མ་རྒན་མོ་ཆོས་
ཐམས་ཅད་ཀྱི་གནས་ལུགས་ཟུང་འཇུག་དབུ་མ་ཆེན་མོ་དེ་ཡུན་རིང་སྟོར་བའི་ཐོག་མེད་ནས་ད་ལྟའི་
བར་དུ་ངོ་མ་ཤེས་པའི་དོན། །བུ་ཆུང་ལྟ་བ་འཚོལ་མཁན་གྱི་སེམས་ལ་ཟེར་ཏེ་གནས་ལུགས་མ་རྟོགས་པའི་
འཁྲུལ་བའི་དབང་དུ་གྱུར་པའི་སྨྱོན་པ་ངས་ཅི་ཞིག་ལྟར་ཏེ། །ཨ་མ་དྲིན་ཅན་དེ་ལྷན་
ཅིག་འདུག་པ། །ངོ་མ་ཤེས་པ་དེ་ཤེས་ལ་ཁད་སྟབས་ལེགས་ལྟས་དབང་གིས་ཨ་མ་སྟོང་ཉིད་
སྤྲོས་བྲལ་འཁོར་བ་ལས་སྐྱོབ་པའི་དྲིན་ཅན་དེ་གདོད་ནས་རང་དང་ལྷན་ཅིག་ཏུ་འདུ་འབྲལ་མེད་པར་འདུག་པར་
སྔར་ངོ་མ་ཤེས་པ་དེ་ད་ཤེས་ལ་ཁད་དུ་སྣང་ངོ༌། །ཇོ་ཇོ་རྟེན་འབྱུང་དེས་ལྐོག་ཏུ་བསྙད་པས། །
ཐབས་སྣང་ཆ་ཇོ་ཇོ་ལྟ་བུ་དེས་མངོན་དུ་མ་གྱུར་པའི་སྟོང་བ་ཉིད་ཀྱི་ཚུལ་ལྐོག་ཏུ་རྙེད་པའམ་བསྟན་དོན་དེ་དེས་
ཅི་ལྟར་བསྟན་སྙམ་ན། རྟེན་འབྱུང་གི་གཏན་ཚིགས་ལ་བརྟེན་ནས་སྐྱེས་པའི་རྗེས་དཔག་གིས་ལྐོག་གྱུར་ར མ་
མེད་དགག་གི་དོན་སྤྱི་འདྲ་ཞིག་བློ་ཡུལ་དུ་ཤར་ཚེ་འདི་སྙམ་དུ་མ་བརྟག་མ་དཔྱད་པའི་ངོར་གང་ལྟར་སྣང་བའི་
དེ་ལྟར་ཡིན་ཡིན་བདེན་པ་འདྲ་ཡང་བརྟགས་ཤིང་དཔྱད་དེ་བཙལ་ན་བཟུང་དུ་མེད་དེ་ཡང་དག་པས་ཚད་མས་
ནི་རྙེད་པས། མིན་མིན་སྟོང་བའི་ཕྱོགས་དེ་ཡང་དག་པའི་ལྟ་བ་ཨེ་ཡིན་དུ་སྐམ་མོ། །ཡིན་ཡིན་མིན་མིན་
དེ་ཨེ་ཡིན་སྙམ་མོ། །ཆོས་ཐམས་ཅད་ཀྱི་རང་བཞིན་མི་སྟོང་བ་མེད་པས་ཨ་མ་སྟོང་བ་ཉིད་ཀྱི་རོལ་རྩེད་
དེ་གཟུང་འཛིན་སྣ་ཚོགས་འདི་ཨ་མའི་འཛུམ་བོག །སྟེ་རོལ་རྩེད་སྐྱེ་འཆི་སོགས་དོན་དུ་
མེད་བཞིན་དུ་སྣང་བས་ན་ཨ་མ་སྟོང་བ་ཉིད་ཀྱི་རྫུན་ཚིག་སྟེ་སྐྱེ་འཆི་འཕོ་འགྱུར་འདི་ཨ་མའི་རྫུན་
ཚིག །བསླུ་མེད་ཨ་མ་ཡིས་ཁོ་བོ་བསླུས་སོ། །དེ་ལྟར་ཨ་མ་སྟོང་ཉིད་བསླུ་བ་མེད་པས་ཆོས་
ཐམས་ཅད་ལ་ཁྱབ་ན་ཡང་དེས་མ་ཕན་པར་ཁོ་བོ་ཅག་རིགས་དྲུག་ཏུ་ཡང་ཡང་འཁོར་ཞིང་བསླུས་པ་ལྟར་གྱུར་
པས་ན། ཇོ་ཇོ་རྟེན་འབྱུང་རང་ཉིད་ལ་རྩིས་སུ་བྱས་ཏེ། ལས་དཀར་ནག་ཚུལ་བཞིན་དུ་སྤྱོད་པ་དེས་སྐྱོབ་པར་
རེའོ། །ཇོ་ཇོ་རྟེན་འབྱུང་དེས་སྐྱོབས་པར་རེའོ། །རྣམ་པ་གཅིག་ཏུ་ན་ཨ་མ་རྒན་
2(j8



ཇོ་ནང་ཨེ་ཝཾ་ ཤེས་རིག་དཔེ་ཚོགས།
དཔྱད་ཙམ་རིགས་པའི་རལ་གྱི།
པོད་བརྒྱུད་པ་
མོ། །ཡང་བློ་ཡིས་གཞལ་ལུགས་རྣམ་པ་གཅིག་ཏུ་ན་ཨ་མ་རྒན་མོ་རང་བཞིན་གྱིས་སྟོང་བ་ཡིན་པ་ཁོ་ནའི་དྲིན་
གྱིས་གྲོལ་བ་ཡོད་པ་རེ་སྟེ། ཁོ་ནའི་དྲིན་གྱིས་ནི་གྲོལ་བར་རེ་སྟེ། །གཟུང་འཛིན་འདི་
ཉིད་ཀོ་འདི་ལྟར་ཡིན་ན། །སྟོང་བ་མིན་པར་གཟུང་འཛིན་གྱིས་ཆོས་འདི་ཉིད་ངེད་ཅག་རྣམས་ལ་
སྣང་བ་འདི་ལྟར་གྲུབ་ཡོད་ན་དུས་གསུམ་རྒྱལ་བས་ཀྱང་སྐྱོབས་པའི་ཐབས་མི་རྙེད་དེ། དེ་ཡི་རྒྱུ་མཚན་ཡང་
བདེན་གྲུབ་ལ་འཕེལ་འགྲུབ་མི་རུང་བས་སོ། །དེ་ལྟར་ཟུང་འཛིན་གྱི་འགྱུར་བ་རྣམ་པ་སྣ་ཚོགས་པ་འདི་རང་
གི་རང་བཞིན་ལས་ངོ་བོ་གཞན་དུ་མི་འགྱུར་བས་ཨ་མ་སྟོང་བ་ཉིད་ཀྱི་རྣམ་འགྱུར་རམ་རྩལ་ཡིན་པས་རང་ངོས་
ནས་མ་གྲུབ་པ་མངོན་སུམ་དུ་རྟོགས་པའི་ཤེས་རབ་ལ་བརྟེན་ནས་སྲིད་རྩ་མ་རིག་པ་རྒྱུན་བཅད་དེ་འཁོར་བ་ལས་
གྲོལ་བ་འཐད་དོ། །དུས་གསུམ་རྒྱལ་བས་ཀྱང་སྐྱོབས་ཐབས་མི་འདུག །འགྱུར་བ་
སྣ་ཚོགས་འདི་འགྱུར་མེད་ཨ་མའི། །རྣམ་འགྱུར་ཡིན་པས་ན་གྲོལ་རྒྱུ་འདུག་
གོ །ཅིར་ཡང་མ་གྲུབ་པའི་བརྗོད་མེད་ཨ་མས། །དངོས་པོ་རྣམས་ཀྱི་གཤིས་སམ་གནས་ལུགས་
ནི་འདིའོ་ཞེས་ཁས་ལེན་དང་བྲལ་ཏེ་ཅིའི་ངོ་བོ་ཡང་གྲུབ་པ་མེད་པས་བརྗོད་དུ་མེད་པའི་ཨ་མ་སྟོང་བ་ཉིད་ཀྱི་
དབྱིང ས་དེ་ཉིད་རྣམ་པ་སྣ་ཚོགས་ཅིར་ཡང་བརྫུ་བའམ་འཆར་བའི་གནད་ཀྱིས་ཕར་རྟེན་པ་ནི་སྟོང་བ་ཡིན་
པའི་གནད་ཀྱིས་རྟེན་འབྱུང་ཡིན་པ་དང་། རྟེན་འབྱུང་ཡིན་པའི་གནད་ཀྱིས་སྟོང་བ་ཡིན་པས་ཕན་ཚུན་མི་
འགལ་བ་ཙམ་དུ་མ་ཟད་ག་ཅིག་གྲོགས་གཅིག་འགྲོ་བའི་ཚུལ་འདི་ཙམ་ལ་གོ་རྒྱུ་འདུག ཅིར་ཡང་བརྫུ་
བ་ནི་ཕར་བརྟེན་ཚུར་བརྟེན། །འདི་ག་ཙམ་ཞིག་ལ་གོ་རྒྱུ་འདུག་གོ །ཕ་རྒན་
བཙལ་བས་ནི་མ་རྙེད་པ་དེ། །མ་རྒན་རྙེད་པ་ཁོ་ཡིན་པར་འདུག་གོ །དེ་ལྟར་ཨ་
མ་ཤེས་རབ་སྟོང་བ་ཉིད་དང་ཟུང་དུ་འབྲེལ་ནས་སྲས་རང་བྱུང་གི་ཡེ་ཤེས་ཟག་པ་མེད་པ་བསྐྱེད་ནུས་པའི་ཆ་ནས་
སྣང་བ་རྟེན་འབྱུང་གི་ཆ་ལ་ཕ་རྒན་ཞེས་བྱ་སྟེ། ཕ་རྒན་རྟེན་འབྱུང་གི་དངོས་པོ་འདི་དག་རིགས་པས་བཙལ་ཚེ་
མ་རྙེད་པ་དེ་ཁོ་ན་མོ་རྒན་སྟོང་བ་ཉིད་ཀྱི་ཚུལ་མཐོང་བའམ་རྙེད་པ་ཁོ་རང་ཡིན་པར་འདུག་པས། མ་རྙེད་པའི་
དབྱིངས་ཨ་མ་སྟོང་བ་ཉིད་ཀྱི་དེའི་པང་ངམ་ཀློང་ནས་ཕ་རྒན་རྟེན་འབྱུང་འདི་མཐོང་བའམ་རྙེད་པས་ཕ་མ་དེ་
209



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
གཉིས་གཅིག་རྙེད་ན་གཅིག་སྟོར་བ་ལྟ་བུ་མི་དགོས་པའི་གནད་རིག་ནས་ད་སྔར་སྟོང་དང་རྟེན་འབྱུང་སོ་སོ་རེ་
བ་འཆའ་བའི་སྐབས་བཏ ང་སྟེ། ཡ་མ་ཐབས་ཤེས་ཟུང་འཇུག་གི་ལྟ་བ་རིན་པོ་ཆེ་འདི་ལ་བརྟེན་ནས་རྟག་ཆད་
ཀྱི་འཇིགས་པ་ལས་བུ་སྐལ་བཟང་བདག་སྐྱོབས་པར་རེའོ། །ཨ་མའི་པང་ནས་ནི་ཕ་རྒན་རྙེད་པས། །
ཕ་མ་དྲིན་ཅན་གྱིས་བུ་ང་སྐྱོབས་སྐད། །ཆོས་ཅན་ཀུན་རྫོབ་རྣམས་དང་གཅིག་མིན་གཞན་
མིན་གྱི་སྟེ་ཐ་དད་མིན་པའི་ཨ་མའི་བཞིན་རས། །ཇོ་ཇོ་རྟེན་འབྱུང་གི་མེ་ལོང་ནང་
ན། །ཟིན་པ་མེད་ཚུལ་གྱིས་ཡོད་ཡོད་འདྲ་སྟེ། །རང་བཞིན་ལྷན་སྐྱེས་སུ་བློས་བཟུང་བའམ་
ཟིན་པ་མེད་པའི་ཚུལ་དུ་ཡོད་ཡོང་ཞིག་འདྲ་སྟེ་སྨྱོན་པ་ང་དང་ང་འདྲས་ནི་ཤེས་བྱའི་ཆོས་འདི་དག་དགག་གཞིར་
བྱས་ནས་མེད་དོ་སྙམ་པའི་མིང་འཛིན་དམ་སྦྱོང་་ངེ་བ་ཞིག་གིས་ཤེས་བྱའི་ཆོས་འདི་དག་ཕར་དགག་པའི་རྗེས་སམ་
ཤུལ་ལྟ་བུ་ཞིག་ལ་བློ་གཏད་པས་བསྒྲིབ་སྟེ་འདི་ལྟ་བུའི་ཟབ་མོའི་གནས་ལ་རྟོག་དཔྱོད་ཆེན་མོ་མ་ཞུགས་པར་ལུས་
པ་ནི་ནོངས་སོ་ཞེས་འདོམས་པའོ། །སྨྱོན་པ་ང་འདྲས་ནི་རྟོག་དཔྱོད་མ་ཞུགས། །ཀླུ་སྒྲུབ་
ཟླ་གྲགས་ཀྱི་ཞལ་ཆེམ་རླུང་བསྐུར། །རིགས་ཚོགས་སོགས་དམ་པ་གཅིག་ནས་གཅིག་ཏུ་བརྒྱུད་
པའི་མགྲིན་པའི་རླུང་ལ་བསྐུར་བའི་མན་ངག་དང་། འཇམ་དཔལ་སྙིང་བོ་ཡི་བྱ་ཞིག་བཏང་
བས། །འཇམ་དཔལ་སྙིང་པོའི་ལེགས་བཤད་ཀྱིས་རང་བཞིན་ལྷན་སྐྱེས་ཟུང་འཇུག་གི་ཡེ་ཤེས་རང་སར་གནས་
པ་གོ་བའི་བྱ་ཞིག་བཏང་བ་ལ་བརྟེན།ཐག་རིང་འཚོལ་བ་ཡི་དཀའ་ལས་བཤོལ་ཏེ་སྤངས་
ནས། ། སྣང་བ་དང་ལྷན་ཅིག་ཏུ་སྟེ་ལྷན་ཅིག་གནས་པ་ཡི་མ་རྒན་མཐོང་རེ། །ད་ལྟ་
རང་རེ་ཡི་བློ་གསལ་འགའ་ཞིག །ཚུགས་ཐུབ་བདེན་གྲུབ་སོགས་བརྡ་ལ་ཞེན་
ནས། །སྣང་བ་ལིང་ལིང་འདི་སྟེ་རང་རེ་རྣམས་ལ་སྣང་བའི་དངོས་པོ་ལྷིང་ངེ་བ་རང་སར་བཞག་
ནས། །དགག་རྒྱུ་རྭ་ཅན་ཞིག་འཚོལ་བ་སྣང་སྟེ། །སྒྲིབ་བྲལ་ཨ་མ་ཡི་བཞིན་
རས་དེ་ན། །ལང་ལང་ལིང་ལིང་ཞིག་ཡོད་སྐད་མི་འདུག །ཅེས་པ་ནི་བདག་གིས་སྟོང་
བ་དང་རྟེན་འབྱུང་འབྲལ་བ་མེད་པའི་གནས་ལུགས་ལ་མྱོང་བ་ཐོན་ནས་སྒྲིབ་བྲལ་རང་གི་གཤིས་མ་ནོར་བ་མཐོང་
21tj_



ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་
པོད་བརྒྱུད་ང་།
བས་བཞིན་རས་དེ་ཡི་ངོས་ནས་སྣང་བ་ལང་ལང་ལིང་ལིང་དེ་རང་མཚན་པ་ཞིག་ཡོད་སྐད་མི་འདུག་ཅེས་སོ། །
མདོར་ན་སྣང་བ་ཐམས་ཅད་རང་བཞིན་གྱིས་སྟོང་བའི་གཤིས་སུ་གདའ་བ་ལས་འདིས་སྟོང་འདིས་མི་སྟོང་ཞེས་
པའི་དམིགས་གསལ་མ་མཐོང་ཞེས་པའི་དོན་ནོ། །ཟབ་མོའི་གནད་འགགས་མ་ཕིག་པའི་བཤད་
བྱ་སྟེ་རྨོངས་བློར་བདེན་བདེན་འདྲ་བ་མང་ཡང་། ། ཨ་མ་རྒན་མོའམ་གནས་ལུགས་མ་ནོར་བའི་
སྟོང་ཆེན་ཨ་མ་རྒན་མོ་དེ་མཐོང་བ་ལྟ་ཅི་པར་ཡར་བྲོས་དྭོགས་འདུག་གོ །ཡོད་ཞིག་ཡོད་མོད་
ཀྱང་ད་ལྟའི་འདི་འདྲའི། །རང་རང་འགལ་འདུ་ཅན་ཡིན་ཚོད་མི་སྣང་། །ཞེས་
པ་ནི། སྣང་བ་རྟེན་འབྱུང་གི་ཆོས་རྣམས་ནི་བློ་དེ་ཡི་ཡུལ་དུ་ཡོད་ཞིག་ཡོད་མོད་ཀྱང་ཡོད་ན་མི་སྟོང་བ་ཡིན་དགོས་
རྒྱུའི་ད་ལྟའི་ཤེས་པ་ཐ་མལ་གྱི་ཡུལ་འདི་འདྲ་བའི་ཡོད་མེད་གཉིས་གཅིག་ཡིན་ན་གཅིག་མིན་རྒྱུའི་འགལ་འདུ་
ཅན་ཞིག་ཡིན་པའི་ཚོད་མི་སྣང་སྟེ། དེས་ན་སྣང་བའི་ཆ་ཟུར་ཡང་མ་ཉམས་བཞིན་སྟོང་བ་སྟོང་བའི་གཤིས་ཁོ་
ན་ལས་མི་འགྱུར་བར་སྣང་བ་ཡིན་ཏེ། གཟུགས་སྟོང་བའོ། །སྟོང་བ་ཉིད་ལ་གཟུགས་སོ།།ཞེས་སོ།།ཕ་མ་མཛའ་
གཅུགས་ཀྱི་སྟེ་ཕ་རྟེན་འབྱུང་བསླུ་མེད་དང་མ་སྤྲོས་བྲལ་སྟོང་ཉིད་འབྲལ་མེད་བག་ཕེབ། །སྣང་
སྟོང་ཟུང་འཇུག་གི་ངང་ནས་འཇམ་འཇམ་སྟེ།འཇམ་འཇམ་སྐྱིད་སྐྱིད་ཞིག་ཡིན་པར་སྣང་
ངོ༌། །བྱེ་མདོ་རྣམ་རིག་དང་ཤར་གསུམ་མཁན་པོས། །ཨ་མ་གླང་ཆེན་གྱི་ཐལ་
དཀར་གཟུགས་ལ། །བེམ་པོ་འཛུམ་རིས་ཀྱི་རྒྱ་སྟག་ཁྲ་བོ། །ཞེས་པ་ནི་རང་བཞིན་སྟོང་
བ་ཉིད་ཀྱི་གླང་ཆེན་ལ་བྱེ་མདོས་ཕྱི་དོན་བེམ་པོའི་དངོས་པོ་བདེན་གྲུབ་འདོད་པས་ཡུལ་གྱི་འཛུམ་རིས་བཀྲ་བའི་
རྒྱ་སྟག་ཁྲ་བོ་ལྟ་བུར་མཐོང་ཞེས་དང་། འཛིན་པ་ཀླད་མེད་ཀྱི་སྤྲེ་འུ་སྨྱོན་པ། །ཞེས་པ་ནི་སེམས་
ཙམ་པ་འཛིན་པ་སེམས་ཉིད་བདེན་པར་བཟུང་བས་རང་ལ་མི་དཔྱོད་པའི་ཀླད་མེད་ཀུན་ཏུ་འཕྱོ་བའི་སྤྲེའུ་སྨྱོན་
པ་ལྟ་བུར་མཐོང། རང་རྒྱུད་པས་གཟུང་འཛིན་གཉིས་དོན་དམ་པར་མེད་ཀྱང་རང་གི་མཚན་ཉིད་དམ་ཚུགས་
ཐུབ་ཀྱིས་གྲུབ་སྟེ།གཉིས་མེད་ཚུགས་ཐུབ་ཀྱི་དོམ་བུ་ངར་མལྟ་བུར་མཐོང་སྟེ། །ཐ་སྙད་
སྣ་ཚོགས་ཞིག་འདོགས་པར་བྱེད་ཀྱང་། །ཨ་མ་རྒན་མོ་དེ་སྟོར་ནས་འདུག་
2IT



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
གོ །ས་སྙིང་ཀར་འབྲུག་གི་མཁས་གྲུབ་མང་བོས། །གསལ་སྟོང་འཛིན་མེད་
ཀྱི་རང་གི་རིག་པ། །ཀ་དག་ལྷུན་གྲུབ་ཀྱི་ཀུན་བཟང་རང་ཞལ། །སྟེ་ཀ་དག་སྤྲོས་དང་
བྲལ་བ་དང་ལྷུན་འགྲུབ་རང་རྩལ་འགགས་པ་མེད་པ་གཉིས་གདོད་ནས་འདུ་འབྲལ་མེད་པའི་ཀུན་བཟང་ཆོས་སྐུའི་
རང་ཞལ་དང་། མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ། །དེ་དག་ཐམས་ཅད་ཀྱང་ཡོད་མིན་
མེད་མིན་གྱི་ཁས་བླང་བྲལ་སོགས། །གཞན་ཡང་ཐིག་ལེ་ཉག་གཅིག་ རང་བྱུང་ཡེ་ཤེས། འདའ་
ཀ་ཐུགས་ཀྱི་ཡེ་ཤེས། དང་པོའི་སངས་རྒྱས་སོགས་ཐ་སྙད་སྣ་ཚོགས་ཀྱི་མཚན་དང་ངེད་ཀྱི་ལུགས་འདི་འཁོར་
འདས་དབྱེར་མེད་དུ་ལྟ་བ་ཡིན་པ་གཞན་ལས་ཁྱད་པར་དུ་འཕགས་སོ་ལྟ་བུ་ལ་སོགས་པ། སྣ་ཚོགས་ཐ་སྙད་
ཀྱི་ཞལ་ཕོ་སྒྲོགས་ཀྱང་། །ག ཤིས་ལུགས་ཏེ་རང་རང་གི་གཞུང་དང་ཐིག་པོ་ཞིག་ཡིན་
ན་ལེགས་ཏེ། །མཛུབ་མོ་བཙུགས་ས་དེ་ཅི་ཞིག་ཡིན་ཨང་། །ཕྱི་དོན་མ་བཤིག་
པས་བློ་འཚུབས་མི་དགོས། །ཕྱི་དོན་མ་སྤངས་པར་རང་བཞིན་གྱིས་སྟོང་བའི་གནས་ལུགས་འདི་
ལ་དོན་སྨྲ་སྡེ་གཉིས་རྣམས་དགྱེས་དགྱེས་མཛོད་ཅིག །རང་རིག་མེད་ན་ཡུལ་ཚད་མས་
གཞལ་པ་མི་འཐད་སྙམ་ཡང་ཚད་མས་ཡུལ་གཞལ་བ་འཐད་པས་རང་རིག་མ་ཡིན་ཀྱང་ཚད་གཞལ་
འཐད་པས། །རྣམ་རིག་སྨྲ་བ་ཀུན་དགྱེས་དགྱེས་མཛོད་ཅིག །རང་མཚན་
མ་གྲུབ་ཀྱང་རྟེན་འབྲེལ་འདྲ་བས། །ཤར་གསུམ་མཁན་པོ་ཀུན་དགྱེས་དགྱེས་
མཛོད་ཅིག །གསལ་སྟོང་མི་འགལ་བ་གཟུངས་ཀྱང་ཆོག་གི །སློབ་བཤད་བརྒྱུད་
འཛིན་ཏེ་སེམས་ངོ་བོས་སྟོང་བ་དང་རང་བཞིན་གསལ་བ་གཉིས་མི་འགལ་བར་ཟུང་འཇུག་ཏུ་བཞག་ཀྱང་
ཆོག་གི་ས་སྐྱའི་ལམ་འབྲས་སློབ་བཤད་རྒྱུད་འཛིན་རྣམས་དྭགས་ཆུང་མི་དགོས། །ཀ་ནས་དག་
ན་ཡང་ཐ་སྙད་དུ་བཟང་ངན་འཐད་པས། །རིག་འཛིན་ཞིག་པོ་རྣམས་ངའི་ལྟ་བ་
ནི་མཆོག་གོ་སྙམ་དུ་བཟང་ཞེན་མི་དགོས། །བཅོས་ནས་བསྒོམ་ན་ཡང་ལྷན་སྐྱེས་
འཆར་བས། །རྟོག་ལྡན་རྒན་པོ་རྣམས་ཨུ་ཚུག་མི་དགོས། །ཡོད་མེད་སྤྲོས་བྲལ་
2j2



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྱི་
པོད་བརྒྱུད་པ་
དེ་ཡོད་མེད་གཉིས་ཀྱི་སྤྲོས་པ་དང་བྲལ་བ་གང་དུ་མི་གནས་པའི་ཚུལ་ཏེ་དབུ་མ་ཆེན་པོ་རང་གི་ལུགས་འདི་ལྟ་
བུ་ལ་ཁས་བླང་ཆོག་པས། །ཕྱོགས་རེ་ཞེན་པའི་རྟོག་གེ་མགོ་འཁྲེགས་རྣམས་ཆགས་སྡང་
གིས་ཚབ་ཚུབ་མ་བྱེད། །དབུ་ཕྱག་རྫོགས་གསུམ་སོགས་དོན་དུ་གཅིག་ཡིན་མོད་ འོན་ཀྱང་གཞུང་
ལུགས་ལ་སྦྱང་བ་ཆུང་རྣམས། །ཐ་སྙད་སྦྱོར་ཚུལ་ཞིག་མ་མཁྱེན་ཡིན་སྲིད། །
ཁོ་བོ་ཁྱེད་ཅག་ལ་མི་གུས་མ་ལགས། །ཕོག་ཐུག་བྱུང་ན་ནི་བཟོད་པར་མཛོད་
ཅིག །ཁོ་བོ་ཀུན་ཤེས་ཀྱི་ཤར་བོ་མིན་ཡང་། །ཕ་མེས་གཞུང་ལུགས་ཀྱི་རྟ་ཕོ་
བཟང་བོ། །རྟག་སྦྱོར་གུས་སྦྱོར་གྱིས་ཞོན་ཚུལ་མཁས་པས། །གཅིག་རྡུགས་
འཕྲེང་ལས་ནི་ཐར་བར་རེའོ། །སྟོང་བ་དེ་ཐག་རིང་བོར་ནས་འཚོལ་དགོས་མི་འདུག་
སྟེ་འཚོལ་མཁན་དང་ལྷན་ཅིག་འདུ་འབྲལ་མེད་པའི་ཆོས་ཉིད་དུ་རྟོགས་ཤིང་རང་ཡིན། །བདེན་
པར་མི་ཞེན་ཏེ་རྫུན་པ་ཉིད་ཡིན། །རྫུན་པ་མི་འགོག་སྟེ་བདེན་པ་རང་ཡིན།
ཆད་མིན་རྟག་མིན་གྱི་ཆོས་དབྱིངས་ལ་ངལ་གསོ་ཆོག་གོ །ཨ་མ་མ་མཐོང་ཀྱང་མིང་
ཙམ་ཞིག་གིས། །ཨ་མ་དྲིན་ཅན་དེ་ཡུན་རིང་སྟོར་བས། །གམ་ན་འདུག་པ་
བཞིན་འཕྲད་པར་སྣང་གི །ཀླུ་སྒྲུབ་ཡབ་སྲས་དེ་བཀའ་དྲིན་ཆེ་འོ། །བློ་བཟང་
གྲགས་པ་དེ་བཀའ་དྲིན་ཆེ་འོ། །དྲིན་ཅན་བླ་མ་དེ་བཀའ་དྲིན་ཆེ་འོ། །བཀའ་
དྲིན་གཟོ་ཐབས་སུ་ཨ་མ་མཆོད་དོ། །སྐྱེ་མེད་བརྗོད་བྲལ་གྱི་ཨ་མ་རྒན་མོ། །
སྟོང་ཉིད་རྟོགས་པའི་ཡེ་ ཤེས་སྟེ་རིག་པའི་བུ་ཆུང་དང་ལྷན་ཅིག་འཛོམ་ནས། །ཀུན་བཟང་
སྤྱོད་པ་ཡི་དགའ་སྟོན་ཆེན་པོས། །མ་རྒན་འགྲོ་བ་ཀུན་གཏན་བདེར་འཁྲིད་
དོ། །ཐ་མ་མཇུག་གི་དོན། ཨེ་མ་ལ་རོལ་བའི་རྡོ་རྗེ། །ཨ་ལ་ཧོ་སྐྱིད་པའི་རྐང་བྲོ། །འོ་
ན་ལ་འདི་རུ་བརྡུང་ནས། །ཨ་ལ་ཧོ་དཀོན་མཆོག་མཆོད་དོ། །ཞེས་ཨ་མ་ངོ་ཤེས་ཀྱི་
རྫུན་ཚིག་བྲག་ཆའི་སྒྲ་དབྱངས་འདི་ཡང་དབུ་མ་ཆེན་པོ་ལ་མོས་པའི་ལྕང་སྐྱ་རོལ་བའི་རྡོ་རྗེས་སྤྲུལ་བའི་གནས་
213



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མཆོག་རི་བོ་རྩེ་ལྔར་སྨྲས་པའི་ཡི་གེ་བ་ནི་དགེ་སློང ནམ་མ་ཁའོ། །དགེའོ། །སྟོང་བའི་དབྱིངས་དང་རོ་མཉམ་པར་
མཐོང་བ་ལ”ཕ་དང་། དོན་གྱི་ས་སྟོང་ཡང་སྟོང་བ་དང་ཟུང་དུ་ཞུགས་པར་མ་མཐོང་བའི་རྟེན་འབྱུང་ཙམ་ལ་ཇོ་
ཇོ་ཞེས་གསུངས་ཉམས་འདྲའམ་སྙམ། ༧ ཞེས་ལྟ་མགུར་ཨ་མ་ངོས་འཛིན་ཞེས་པ་འདི་དོན་ཆེན་པོ་ཅན་ཡིན་
ཡང་རེ་ཞིག་འདི་ལྟ་བུའི་མཆན་གྱི་སྟེང་ནས་དཔྱད་ཚུལ་བྲིས་པ་དགེ།
༄༅།།བསྐྱེད་རིམ་གྱི་ལྷ་ཡིན་ན་བློས་བཏགས་ཡིན་
མིན་ལ་ཅུང་ཟད་དཔྱད་ཚུལ།
ན་མོ་གུ་རུ། བསྐྱེད་རིམ་གྱི་ལྷ་ནི་བློས་བཏགས་པའི་ལྷ་ཡིན་ཏེ། དེ་ཡང་
བསྐྱེད་རིམ་ལ་གསལ་སྣང་མ་ཐོབ་པའི་མོས་སྒོམ་གྱི་སྐབས་སུ་ནི་ལྷ་སྐུ་ལ་སོགས་
པའི་དོན་རྣམ་དང་འདྲེས་པར་སྣང་བའི་དོན་སྤྱི་དེ་ཡིན་ལ། གསལ་སྣང་
ཐོབ་པའི་དུས་སུ་བློས་བསྐྱེད་པའི་འབྲས་བུ་གསར་དུ་གྲུབ་པའི་དོན་རང་
མཚན་པ་སྟེ། དེ་ཡང་སྒྲུབ་པ་པོའི་སེམས་ཀྱིས་བྱས་པའམ་བསྐྱེད་པ་ཙམ་
ཡིན་པས་ལྷ་སྐུ་སོགས་དེ་དངོས་གནས་པ་མ་ཡིན་ནོ། །དེ་ལ་འཇིག་རྟེན་
པའི་ལྷའི་ཐ་སྙད་མི་འཇུག་ཀྱང་འཇིག་རྟེན་པ་དངོས་གནས་པ་ནི་ཡིན་ཏེ།
དེར་སྒྲུབ་པ་པོའི་སེམས་དེ་འཇིག་རྟེན་པའི་སེམས་ཡིན་ཕྱིར་དེའི་སེམས་ཀྱིས་
བསྡུས་པ་ཙམ་ཡིན་པའི་ཕྱིར་ཏེ། དངོས་གྲུབ་ཉེར་འཚོ་ལས། འཁོར་བའི་
སེམས་ཀྱི་སྣང་བརྙན་ཡིན་པར་གསུངས་པའི་ཕྱིར་རོ། །རྗེ་བཙུན་གྱི་ལྷན་
ཐབས་སུ་བསྐྱེད་རིམ་ལ་ཁྱད་པར་བཞི་ཚང་དགོས་པ་གསུངས་པའི་དེའི་ཡ་
གྱུལ་རང་འབྲས་ཀྱི་ཁྱད་པར་སྔགས་ཀྱི་མཐུ་བསྐྱེད་ནུས་པ་ཞེས་པ་ནི་སྔགས་
214



པོད་བརྒྱུད་པ་།
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི་
དབང་བསྐུར་བའི་དུས་ཀྱི་བྱིན་རླབས་སེམས་རྒྱུད་ལ་ཞུགས་པའི་བྱིན་རླབས་
ཀྱི་ཉེར་ལེན་དང་བསྐྱེད་རིམ་ཀྱི་ཡེ་ཤེས་ཀྱི་ལྷན་ཅིག་བྱེད་རྐྱེན་བྱས་ནས་གསལ་
སྣང་ཐོབ་པའི་དུས་སུ་བསྐྱེད་པའི་བཏགས་པའི་ལྷ་སྐུ་དེ་ནི་སྒྲུབ་པ་པོའི་སེམས་
ཀྱིས་བསྡུས་པ་ཙམ་ཡིན། ཡང་དེ་ལ་ཡེ་ཤེས་ཀྱི་བྱིན་རླབས་ཞུགས་པས་སྒྲུབ་
པ་པོ་རང་གིས་སྤྱོད་པར་མི་ནུས་པའི་དོན་མང་པོར་བྱེད་པ་དང༌། སྒྲུབ་
པ་པོ་རང་ལ་ལས་བཟང་ངན་གྱི་དབང་ལས་དངོས་གྲུབ་དང་། འཁུ་ལྡོག་
སོགས་སྟེར་ནུས་པ་ཅན་ཞིག་ཡིན་པ་དུས་འཁོར་བསྐྱེད་རིམ་རྣམ་བཤད་སོགས་
ལས་ཏཱ་ར་ནཱ་ཐས་གསུངས་པ་བཞིན་འཇམ་དབྱངས་བླ་མ་འབའ་མདའ་ཡབ་
སྲས་ཀྱིས་གསལ་བར་བྱས་པ་དང་། གཞན་ཡང་བསྐྱེད་རིམ་གྱི་ལྷ་ཡིན་ན་
བློས་བཏགས་པའི་ལྷ་ཡིན། དེ་ཡང་རྩོལ་བ་བྱས་ཏེ་བློས་བཅོས་ནས་བསྒོམ་
པ་ཡིན་ཏེ། རང་གི་ལུས་ལ་མ་དག་སྣང་ཞེན་དང་བདེན་གྲུབ་སོགས་ཀྱིས་
སྟོང་ཤུལ་རང་ཉིད་དུས་ཀྱི་འཁོར་ལོ་ལྷ་ཡབ་ཡུམ་སྣང་སྟོང་གཉིས་མེད་ཀྱི་
གསལ་སྣང་ཆེས་ཆེར་བསྐྱེད་པ་ཡིན་པའི་ཕྱིར། དེ་འདྲའི་ལྷ་ལ་གསལ་སྣང་
ཕྲ་རགས་གང་འགྲུབ་ན་མཐར་ཐུག་གི་དུས་ཀྱི་འཁོར་ལོ་མ་ཡིན་ཡང་ཞི་རྒྱུས་
དབང་དྲག་སོགས་ཀྱི་ལས་འགྲུབ་པ་ཡིན་ནོ། །རྫོགས་རིམ་གྱི་ལྷ་ནི་རླུང་སེམས་
ལས་གྲུབ་པའི་ལྷ་ཡིན། དེ་ཡང་རྩོལ་མེད་རང་ཐུགས་ཏེ་མ་བཅོས་པའི་ཚུལ་
གྱི་འཆར་བ་ཡིན་ནོ། །དཔེར་ན་མདོ་ལམ་ལ་ཡང་བྱང་སེམས་ཚོགས་སྦྱོར་
བའི་ལུས་སམ་སྐུ་དེ་ཉིད་ཁམས་གསུམ་གང་རུང་གི་སས་བསྡུས་ཀྱི་རྡུལ་རྫས་
ལས་གྲུབ་པ་དང༌། བྱང་འཕགས་ས་བདུན་པ་མན་ཆད་ཀྱི་དེ་ནི་ཁམས་
གསུམ་གྱིས་སས་མ་བསྡུས་ཤིང་སྙིང་རྗེ་དང་སྨོན་ལམ་གྱི་རྐྱེན་གྱིས་གྲུབ་པ་
215



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
དང་། དག་པ་ས་གསུམ་གྱི་དེ་ནི་ཡིད་ཀྱི་རང་བཞིན་ལས་གྲུབ་པ་དང་།
སངས་འཕགས་ཀྱི་སྐུ་ནི་ཡེ་ཤེས་ཉིད་ལས་གྲུབ་པ་ཡིན་ཕྱིར་དབུའི་གཙུག་
ཏོར་དང་སྐུའི་བ་སྤུས་ཀྱང་ཤེས་བྱ་ཐམས་ཅད་མཁྱེན་པ་ཡིན་ནོ། །ཞེས་པ་
འདིའང་འགའ་རེ་ལ་མཁོ་ནས་ཀུན་དགའ་དཔལ་ལྡན་གྱིས་བྲིས་པ་དགེ
༄༅། །དཔལ་རྡོ་རྗེ་ཤུགས་ཀྱི་ལྷ་ཚོགས་བཞུགས་
ཚུལ་པདྨོའི་དགའ་ཚལ།
བླ་མ་དང་དབྱེར་མེད་པའི་རྡོ་རྗེ་ཤུགས་ལ་ཕྱག་འཚལ་ལོ། །དེ་ལ་འདིར་
ཁང་བརྩེགས་བར་མའི་འཁོར་ལོའི་རྩུབས་བརྒྱད་ཀྱི་སྟེང་དུ་ཕྱོགས་མཚམས་
ཀྱི་ཁྲོ་བོ་བརྒྱུད། སྟེང་འོག་གི་རྩུབས་གཉིས་སྟེང་འོག་གི་ཁང་བ་བརྩེགས་
པའི་ནང་དུ་སོན་པའི་སྦོམ་ཕྲའི་མཚམས་སུ་སྟེང་འོག་གི་ཁྲོ་བོ་དང་། འཁོར་
རྩུབས་ཀྱི་ལྟེ་བ་སྦུབས་སྟོང་གི་དབུས་སུ་སྣ་ཚོགས་པདྨ་འདབ་མ་བཅུ་གཉིས་
པའི་སྟེང་དུ་ཉི་མའི་གདན་ལ་ཁྲོ་བོའི་དབང་བོ་རྡོ་རྗེ་ཤུགས་དང་། ཁྲོ་བོ་
བཅུས་ཁང་བརྩེགས་ཀྱི་ནང་བསྲུང་ཞིང་སྐྱོང་བར་མཛད་པའོ། །ཁང་བརྩེགས་
ཀྱི་ཕྱི་རོལ་ཁྲོ་བོ་བཅུའི་ཐད་དུ་རང་རང་གི་གདན་ལ་ཟད་པ་བཅུ། སྟེང་
འོག་གི་ཟད་པ་ར་བ་གསུམ་པའི་ས་གཞིའི་སྟེང་དུ་གནས་པ་དང་། ཁང་
བརྩེགས་ཀྱི་ཕྱི་རོལ་བསྲུང་ཞིང་སྐྱོང་བར་མཛད་པའོ། །ཁང་བརྩེགས་ཀྱི་
ཕྱི་རོལ་གྱི་ཟད་པ་བརྒྱུད་ཀྱི་དྲང་ཐད་ར་བ་གསུམ་པའི་ནང་མ་ལ་ཅུང་མ་
2 t6



དཔྱདརྩོམ་རིགས་པའི་རལ་གྲི།
པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས།
རེག་པའི་བར་སྣང་གི་རང་རང་གི་གདན་ལ་ཕྱོགས་སྐྱོང་བཅུ་དང་། དེ་
ཡང་སྟེང་གི་ཕྱོགས་སྐྱོང་ར་བ་གསུམ་པའི་ནང་གི་ཚད་ཀྱི་སྟེང་སྟེ་ར་བ་གསུམ་
པའི་སྟེང་གི་གུར་ལ་ལྷའི་དབུ་མ་རེག་པའི་མཚམས་ཀྱི་ནམ་མཁའ་དང་། འོག་
གི་ཕྱོགས་སྐྱོངས་འོག་གི་ཟད་པར་གྱི་དྲང་ཐད་ཀྱི་ར་བ་གསུམ་པའི་རྡོ་རྗེའི་
ས་སྟེགས་ཁོང་སྟོང་གི་ནང་གི་ར་བ་ལྔ་བའི་ས་སྟེགས་ཀྱི་སྟེང་དུའོ། །ར་བ་
གསུམ་པའི་ནང་བསྲུང་ཞིང་སྐྱོང་བར་མཛད་པའོ། །ནང་གི་ཕྱོགས་སྐྱོང་
བརྒྱུད་ཀྱི་དྲང་ཐད་ཀྱི་ར་བ་གསུམ་པའི་ཕྱི་རོལ་གྱི་ཕྱོགས་མཚམས་བརྒྱུད་
ཀྱི་ནམ་མཁའ་དང་བཅུ་ལ་གཟའ་བཅུ། དེ་ཡང་སྟེང་འོག་གི་གཟའ་ནི་ར་
བ་གསུམ་པའི་ཕྱི་རོལ་དུ་གུར་གྱི་སྟེང་གི་ནམ་མཁའ་དང་། ར་བ་གསུམ་
པའི་འོག་གི་ས་སྟེགས་ཁོང་སྟོང་གི་འོག་ར་བ་ལྔ་བའི་ས་གཞིའི་སྦུབས་སྟོང་
སྟེང་མར་གནས་པའོ། །ར་བ་གསུམ་པའི་ཕྱི་རོལ་བསྲུང་ཞིང་སྐྱོང་བར་མཛད་
པའོ། །ཕྱོགས་མཚམས་ཀྱི་གཟའ་བརྒྱད་ཀྱི་དྲང་ཐད་ཀྱི་ར་བ་ལྔ་བའི་བརྩིགས་
པ་ནང་མ་ལ་མ་རེག་ཙམ་གྱི་ནམ་མཁའ་དང་བཅུ་ལ་ཀླུ་བཅུ་དང་། དེ་ཡང་
སྟེང་འོག་གི་ཀླུ་ནི་སྟེང་གི་གཟའི་དབུ་ཐོག་གི་དྲང་ཐད་ཀྱི་ར་བ་ལྔ་བའི་གུར་
གྱི་ནང་དུ་གུར་ལ་ལྷའི་དབུ་མ་རེག་ཙམ་གྱི་ནམ་མཁའ་དང་། འོག་གི་གཟའི་
དྲང་ཐད་ཀྱི་ར་བ་ལྔ་བའི་ས་གཞིའི་ཁོང་སྟོང་དབུས་མའི་ནང་དུ་གནས་པའོ། །
དེ་ལྟར་ར་བ་ལྔ་བའི་ནང་བསྲུང་ཞིང་སྐྱོང་བར་མཛད་པའོ། །ནང་གི་ཀླུ་རྣམས་
ཀྱི་དྲང་ཐད་ར་བ་ལྔ་བའི་ཕྱི་རོལ་གྱི་ཕྱོགས་མཚམས་བརྒྱད་ཀྱི་བར་སྣང་གི་
ནམ་མཁའ་དང་བཅུ་ལ་འབྱུང་བོ་བཅུ་སྟེ། དེ་ཡང་སྟེང་འོག་གི་འབྱུང་
བོ་ནི་ར་བ་ལྔ་བའི་གུར་གྱི་སྟེང་གི་ནམ་མཁའ་དང་། ར་བ་ལྔ་བའི་ས་གཞི་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཟླུམ་པོའི་འོག་མཐིལ་སྦུབས་སྟོང་གི་ནང་དུ་གནས་པའོ། །དེ་ལྟར་ར་བ་ལྔ་
བའི་ཕྱི་རོལ་བསྲུང་ཞིང་སྐྱོང་བར་མཛད་པའོ། །དེ་ལྟར་སྡེ་དྲུག་སྲུང་མ་
དྲུག་ཅུ་བཞུགས་ཚུལ་མཛུབ་མོ་རི་སྟོན་ཙམ་བཤད་ཟིན། དེ་དག་གི་སྐུ་མདོག་
ཕྱག་མཚན་རྒྱན་ཆ་ལུགས་རང་རང་གི་གདན་དང་བཅས་པ་ཆོ་གར་ཤིན་
ཏུ་གསལ་ལོ། །ཞེས་དོན་གཉེར་ཅན་འགའ་ལ་མཁོ་བར་མཐོང་ནས་ཀུན་དགའ་དཔལ་ལྡན་གྱིས་བྲིས་པ་དགེ
༄༅།།དཔལ་དུས་ཀྱི་འཁོར་ལོའི་དཀྱིལ་འཁོར་གྱི་ལྷ་ཚོགས་
གྲངས་འདྲེན་བློ་དམན་བྱིས་པའི་དགའ་
སྟོན་ཞེས་བྱ་བ་བཞུགས་སོ། །
བླ་མ་དང་དུས་ཀྱི་འཁོར་ལོ་ལ་ཕྱག་འཚལ་ལོ། །གཙོ་བོའི་གནས་ཀྱི་འདབ་
མ་བརྒྱད་ཀྱི་ལྟེ་བར་དུས་ཀྱི་འཁོར་ལོ་ལྷ་ཡབ་ཡུམ་གཉིས། འདབ་མ་བརྒྱད་
ཀྱི་ཤར་དུ་ནག་མོ་འབར་མ་དང་། ལྷོར་དམར་མོ་འབར་མ་དང་། བྱུང་
དུ་དཀར་མོ་འབར་མ་དང་། ནུབ་ཏུ་སེར་མོ་འབར་མ་དང་། མེར་དུ་བ་
མ་དང་། བདེན་བྲལ་དུ་སྨིག་རྒྱུ་མ་དང༌། དབང་ལྡན་དུ་མེ་ཁྱེར་མ་དང་།
རླུང་དུ་མར་མེ་མ་དང་། མཆོག་གི་ཆ་མ་དང་ཐིག་ལེ་མ་གཉིས་སྣ་ཚོགས་
ཡུམ་ལ་འདུས་ཕྱིར་སྔར་གྱི་ནུས་མ་བརྒྱུད་དང་མཉམ་དུ་ནུས་མ་བཅུ་ཡིན།
གཙོ་གནས་ཀྱི་གྲྭའམ་ཟུར་བཞི་ལ་རྡོ་རྗེ་བཞི་སྟེ། དབང་ལྡན་དུ་ཆོས་ཀྱི་དུང་
དཀར་བོ། བདེན་བྲལ་དུ་གཎྜི་དམར་བོ། མེར་ཡིད་བཞིན་གྱི་ནོར་བུ་
ནག་པོ། རླུང་དུ་དཔག་བསམ་གྱི་ཤིང་སེར་བོ། དེ་དག་རིམ་བཞིན་སྐུ་རྡོ་
218



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྱི་
རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་དང་། ཡེ་ཤེས་རྡོ་རྗེའི་ངོ་བོ་ཡིན་
ནོ། །དེ་དག་ནི་གཙོ་གནས་ཀྱི་ལྷ་ཚོགས་ཡིན་ནོ། །བདེ་ཆེན་འཁོར་ལོའི་ཤར་
དུ་དོན་ཡོད་གྲུབ་པ་ནག་པོ་ལ་སྤྱན་མ་སེར་མོས་འཁྱུད་པ། ལྷོར་རིན་ཆེན་
འབྱུང་ལྡན་དམར་བོ་ལ་མ་མཱ་ཀཱི་དཀར་མོས་འཁྱུད་པ། བྱང་དུ་སྣང་བ་
མཐའ་ཡས་དཀར་བོ་ལ་གོས་དཀར་མོ་དམར་མོས་འཁྱུད་པ། ནུབ་ཏུ་རྣམ་
པར་སྣང་མཛད་སེར་བོ་ལ་སྒྲོལ་མ་ནག་མོས་འཁྱུད་པ་དེ་དག་ཕྱོགས་བཞིའི་
ལྷ་དང་ཐབས་གཙོ་གྱུར་པའོ། །བདེ་ཆེན་འཁོར་ལོའི་མཚམས་ཀྱི་ཡུམ་གཙོ་
གྱུར་པའི་ལྷ་ནི། ཤར་ལྷོར་སྒྲོལ་མ་ནག་མོ་དོན་གྲུབ་ལྟ་བུ་ལ་རྣམ་པར་སྣང་
མཛད་སེར་བོས་འཁྱུད་པ། ལྷོ་ནུབ་ཏུ་གོས་དཀར་མོ་དམར་མོ་རིན་ཆེན་
འབྱུང་ལྡན་ལྟ་བུ་ལ་སྣང་བ་མཐའ་ཡས་དཀར་བོས་འཁྱུད་པ། བྱང་ཤར་
དུ་མ་མཱ་ཀཱི་དཀར་མོ་སྣང་བ་མཐའ་ཡས་ལྟ་བུ་ལ་རིན་ཆེན་འབྱུང་ལྡན་དམར་
བོས་འཁྱུད་པ། ནུབ་བྱང་དུ་སངས་རྒྱས་སྤྱན་མ་སེར་མོ་རྣམ་སྣང་ལྟ་བུ་ལ་
དོན་གྲུབ་ནག་པོས་འཁྱུད་པ། དེ་དག་གི་གཡས་གཡོན་དུ་བུམ་པ་བརྒྱུད་
དང་སྟེང་འོག་གི་བུམ་པ་གཉིས་ཏེ་མཉམ་དུ་བུམ་པ་བཅུའོ། །དེ་དག་ནི་བདེ་
ཆེན་འཁོར་ལོའི་ལྷ་ཚོགས་སོ། །ཐུགས་དཀྱིལ་གྱི་ལྷ་ཚོགས་ནི། ཐུགས་ཀྱི་
སྒོའི་ཤར་སྒོ་ལ་བགེགས་མཐར་བྱེད་ནག་པོ་དོན་གྲུབ་ལྟ་བུ་རེངས་བྱེད་མ་
སེར་མོ་གཤིན་རྗེ་མཐར་བྱེད་ལྟ་བུས་འཁྱུད་པ། དེ་བཞིན་དུ་སྒོ་གཞན་རྣམས་
ལའང་སྒོ་སྐྱོང་གི་ཁྲོ་བོ་ཁྲོ་མོ་བཞུགས་པ་ཡིན། ཕྱག་ན་རྡོ་རྗེ་ལྗང་ཁུ་ལ་སྒྲ་
རྡོ་རྗེ་མ་སྔོན་མོས་འཁྱུད་དེ་ལྷོ་སྒོའི་གཡས་སུ་བཞུགས། ཤར་སྒོའི་གཡས་
སུ་ནམ་མཁའི་སྙིང་བོ་ནག་པོ་ལ་དྲི་རྡོ་རྗེ་མ་སེར་མོས་འཁྱུད་པ། ལྷོ་སྒོའི་
2f9



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཡོན་དུ་སའི་སྙིང་བོ་དམར་བོ་ལ་གཟུགས་རྡོ་རྗེ་མ་དཀར་མོས་འཁྱུད་པ།
བྱང་སྒོའི་གཡས་སུ་འཇིག་རྟེན་དབང་ཕྱུག་དཀར་བོ་ལ་རོ་རྡོ་རྗེ་མ་དམར་
མོས་འཁྱུད་པ། ནུབ་སྒོའི་གཡས་སུ་སྒྲིབ་པ་རྣམ་སེལ་སེར་བོ་ལ་རེག་བྱ་
རྡོ་རྗེ་མ་ནག་མོས་འཁྱུད་པ། ཤར་སྒོའི་གཡོན་དུ་ཀུན་ཏུ་བཟང་བོ་སྔོན་
པོ་ལ་ཆོས་ཁམས་རྡོ་རྗེ་མ་ལྗང་ཁུས་འཁྱུད་པ། ཐམས་ཅད་ཀྱང་པད་མ་
དཀར་བོ་དང་ཉི་མའི་དཀྱིལ་འཁོར་ལ་རྡོརྗེ་གདན་གྱིས་གནས་ཤིང་ཐབས་
གཙོ་བོར་གྱུར་པའོ། །ནུབ་སྒོའི་གཡོན་དུ་ཆོས་ཁམས་རྡོ་རྗེ་མ་ལྗང་ཁུ་ལ་ཀུན་
ཏུ་བཟང་བོ་སྔོན་པོས་འཁྱུད་པ། མེ་མཚམས་སུ་རེག་བྱ་རྡོ་རྗེ་མ་ལ་སྒྲིབ་
པ་རྣམ་སེལ་སེར་བོས་འཁྱུད་པ། བདེན་བྲལ་དུ་རོ་རྡོ་རྗེ་མ་དམར་མོ་ལ་
འཇིག་རྟེན་དབང་ཕྱུག་དཀར་བོས་འཁྱུད་པ། དབང་ལྡན་དུ་གཟུགས་
རྡོ་རྗེ་མ་དཀར་མོ་ལ་སའི་སྙིང་བོ་དམར་བོས་འཁྱུད་པ། རླུང་དུ་དྲི་རྡོ་རྗེ་
མ་སེར་མོ་ལ་ནམ་མཁའི་སྙིང་བོ་ནག་པོས་འཁྱུད་པ། བྱང་སྒོའི་གཡོན་དུ་
སྒྲ་རྡོ་རྗེ་མ་སྔོན་མོ་ལ་ཕྱག་ན་རྡོ་རྗེ་ལྗང་ཁུས་འཁྱུད་པ། ཐམས་ཅད་ཀྱང་
པདྨ་དམར་བོ་དང་། ཟླ་བའི་དཀྱིལ་འཁོར་ལ་པདྨའི་གདན་གྱིས་གནས་
ཤིང་ཤེས་རབ་གཙོ་བོར་གྱུར་པའོ། །ཐུགས་དཀྱིལ་གྱི་སྒོའི་གཡོན་དང་གཡས་
ཀྱི་སྟེགས་བུ་ལ་ཤར་དུ་དྲི་མ་དང་ཕྲེང་བ་མ། ལྷོར་བདུག་སྤོས་མ་དང་སྣང་
གསལ་མ། བྱང་དུ་བདུད་རྩི་མོ་དང་འབྲས་བུ་མ། ནུབ་ཏུ་སྒེག་མོ་དང་
བཞད་མ། སྟེང་དུ་སྒྲ་མ་དང་གར་མ། འོག་ཏུ་གླུ་མ་དང་འདོད་མ་རྣམས་
སོ། །དེ་དག་ནི་ཐུགས་དཀྱིལ་གྱི་ལྷ་ཚོགས་སོ། ། །
ཐུགས་དཀྱིལ་གྱི་ལྷ་ཚོགས་མདོར་བསྡུས་ན། ཐུགས་ཀྱི་སྒོ་སྐྱོང་གི་ཁྲོ་
220



ཇོ་ནང་ཨེ་ཝཾ་ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྲི།
པོད་བརྒྱུད་པ་
བོ་ཁྲོ་མོ་བརྒྱད། ཐུགས་དཀྱིལ་གྱི་སྒོའི་གཡས་དང་གཡོན་དང་མཚམས་
རྣམས་སུ་སེམས་དཔའ་སེམས་མ་རྣམས་དང་། ཐུགས་དཀྱིལ་གྱི་སྟེགས་
བུ་ལ་གཟུང་མ་རྣམས་སོ། །
གསུང་དཀྱིལ་གྱི་ལྷ་ཚོགས་ནི་གསུང་གི་ལྷ་སྣམ་གྱི་ཤར་དུ་ཙར་ཙི་ཀ་ནག་
མོ་ལ་དབང་བོ་སེར་བོས་འཁྱུད་དེ་འཁོར་འཇིགས་མ་དང་རླུང་ཤུགས་མ་
སོགས་དགུ་ཚན་གཅིག་དང་། ཁྱབ་འཇུག་མ་ནག་མོ་ལ་ཚངས་པ་སེར་བོས་
འཁྱུད་པ་མེ་མཚམས་ཀྱི་པདྨའི་ལྟེ་བར་མཁའ་ལྡིང་ལ་གནས་པ་དང་། འཁོར་
གཡུང་མོ་དང་རྣམ་པར་རྒྱུ་མ་སོགས་དགུ་ཚན་དང་། ཕག་མོ་དམར་མོ་
ལ་དྲག་པོ་དཀར་བོས་འཁྱུད་པ་ལྷོའི་པདྨའི་ལྟེ་བར་མ་ཧེ་ལ་གནས་པ་དང་།
འཁོར་ཀེང་རུས་མ་གཙུགས་མ་སོགས་དགུ་ཚན་དང༌། གཞོན་ནུ་མ་དམར་
མོ་ལ་ཚོགས་བདག་དཀར་བོས་འཁྱུད་པ་བདེན་བྲལ་གྱི་པདྨའི་ལྟེ་བར་རྨ་
བྱ་ལ་གནས་པ་དང་། འཁོར་པདྨ་མ་རིན་ཆེན་འཕྲེང་བ་མ་སོགས་དགུ་
ཚན་དང་། དྲག་མོ་དཀར་མོ་ལ་གཤིན་རྗེ་དམར་བོས་འཁྱུད་པ། བྱང་གི་
པདྨའི་ལྟེ་བར་ཁྱུ་མཆོག་ལ་གནས་པ་དང་། འཁོར་གོ་རི་འདེབས་མ་སཾ་ག་
མ་སོགས་དགུ་ཚན་དང༌། དཔལ་མོ་དཀར་མོ་ལ་གདོང་དྲུག་དམར་བོས་
འཁྱུད་པ། དབང་ལྡན་གྱི་པདྨའི་ལྟེ་བར་སེང་གེ་ལ་གནས་པ་དང་། འཁོར་
དཔལ་ལྡན་དཀར་མོ་འཛིན་མ་སོགས་དགུ་ཚན་དང་། དབང་མོ་སེར་མོ་
ལ་བདེན་བྲལ་ནག་པོས་འཁྱུད་པ་ནུབ་ཀྱི་པདྨའི་ལྟེ་བར་གླང་བོ་ཆེ་ལ་གནས་
པ་དང་། འཁོར་རྡོ་རྗེ་འོད་བཀྲ་བའི་རི་མོ་སོགས་དགུ་ཚན་དང་། ཚངས་
མ་སེར་མོ་ལ་ཁྱབ་འཇུག་ནག་པོས་འཁྱུད་པ། རླུང་མཚམས་ཀྱི་པདྨའི་ལྟེ་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ་
བར་ངང་བ་ལ་གནས་པ་དང་། འཁོར་མཆོད་སྦྱིན་འདོད་མ་དང་ངག་གི་
དབང་ཕྱུག་མ་སོགས་དགུ་ཚན་ཏེ་གསུང་གི་རྣལ་འབྱོར་མ་དོན་གཉིས་སོ། །
གསུང་གི་དཀྱིལ་འཁོར་གྱི་ལྷ་ཚོགས་མདོར་བསྡུས་ན། གསུང་གི་དཀྱིལ་
འཁོར་གྱི་ལྷ་སྣམ་ལ་རྣལ་འབྱོར་མ་དགུ་ཚན་བརྒྱད་དེ་རྣལ་འབྱོར་མ་དོན་
གཉིས་ཡོད་དོ། །
སྐུ་དཀྱིལ་གྱི་ལྷ་ཚོགས་ནི། སྐུའི་ལྷ་སྣམ་ལ་ཚེས་ལྷ་སུམ་བརྒྱ་དྲུག་ཅུ་
ཡོད། དེ་ཡང་ཚིགས་ཆེན་བཅུ་གཉིས་ཀྱི་རྩ་འཁོར་སུམ་བཅུ་རེ་དག་པའི་
ཆ་དང་སྦྱར་ནས་ཚེས་ལྷ་གཙོ་འཁོར་སུམ་ཅུ་རེ་ཚན་རེ་བྱས་པའི་ཚན་བཅུ་
གཉིས་ཡོད་དེ། སྲིན་པོ་ནག་པོ་ལ་ཛ་རཱི་རྡོ་རྗེ་མ་སྲིན་པོ་སེར་མོས་འཁྱུད་པ།
ཤར་གྱི་གཡས་སུ་པདྨའི་ལྟེ་བར་ཡི་དྭགསས་ལ་གནས་པ་དང་། འཁོར་ཉ་
རྡོ་རྗེ་མ་སོགས་ཚན་དང་བོ་དང་། རླུང་ལྷ་ནག་པོ་ལ་ཛ་རཱི་རྡོ་རྗེ་མ་རབ་གཏུམ་
མ་སེར་མོས་འཁྱུད་པ་མེ་མཚམས་ཀྱི་པདྨའི་ལྟེ་བར་རི་དྭགས་ལ་གནས་པ་
དང་། འཁོར་ཙཱ་རྡོ་རྗེ་མ་སོགས་ཚན་གཉིས་པ་དང་། མེ་ལྷ་དམར་བོ་ལ་
ཊ་རི་རྡོ་རྗེ་མ་ཆུ་ལྷ་མོ་དཀར་མོས་འཁྱུད་པ་ལྷོའི་གཡས་སུ་པདྨའི་ལྟེ་བར་ལུག་
ལ་གནས་པ་དང་། འཁོར་ཎ་རྡོ་རྗེ་མ་སོགས་ཚན་གསུམ་པ་དང་། གདུང་
དྲུག་དམར་བོ་ལ་ཊ་རཱི་རྡོ་རྗེ་མ་དཔལ་མོ་དཀར་མོས་འཁྱུད་པ་བདེན་བྲལ་གྱི་
པདྨའི་ལྟེ་བར་རྨ་བྱ་ལ་གནས་པ་དང་། འཁོར་ཌཱ་རྡོ་རྗེ་མ་སོགས་ཚན་བཞི་
བ་དང་། རྒྱ་མཚོ་དཀར་བོ་ལ་བ་རི་རྡོ་རྗེ་མ་ཕག་མོ་དམར་མོས་འཁྱུད་པ།
བྱང་གི་གཡས་སུ་པདྨའི་ལྟེ་བར་ཆུ་སྲིན་ལ་གནས་པ་དང་། འཁོར་མ་རྡོ་རྗེ་
མ་སོགས་ཚན་ལྔ་བ་དང་། ཚོགས་བདག་དཀར་བོ་ལ་བ་ཛཱི་རྡོ་རྗེ་མ་གཞོན་
222



དgད་མ་རིགས་པའི་རལ་གྲི
པོད་བརྒྱུད་པ།
- ན
ཇོ་ནང་ཨེ་ཝཾ་ ཤེས་རིག་དཔེ་ཚོགས་
ནུ་མ་དམར་མོས་འཁྱུད་པ་དང་། དབང་ལྡན་གྱི་པདྨའི་ལྟེ་བར་བྱི་བ་ལ་
གནས་པ་དང་། །འཁོར་པཱ་རྡོ་རྗེ་མ་སོགས་ཚན་དྲུག་པ་དང༌། དབང་བོ་
སེར་བོ་ལ་ཌ་རི་རྡོ་རྗེ་མ་རླུང་ལྷ་མོ་ནག་མོས་འཁྱུད་པ། ནུབ་ཀྱི་གཡས་སུ་པདྨའི་
ལྟེ་བར་གླང་བོ་ཆེ་ལ་གནས་པ་དང་། འཁོར་ན་རྡོ་རྗེ་མ་སོགས་ཚན་བདུན་
པ་དང་། མེས་པོ་སེར་བོ་ལ་ཌ་རཱི་རྡོ་རྗེ་མ་གློག་མ་ནག་མོས་འཁྱུད་པ། རླུང་
མཚམས་ཀྱི་པདྨའི་ལྟེ་བར་ངང་བ་ལ་གནས་པ་དང་། འཁོར་ཏཱ་རྡོ་རྗེ་མ་
སོགས་ཚན་བརྒྱད་པ་དང་། དྲག་པོ་སྔོན་པོ་ལ་ཁི་ར་རྡོ་རྗེ་མ་རི་སྲས་མ་ལྗང་
ཁུས་འཁྱུད་པ། བྱང་གི་གཡོན་དུ་པདྨའི་ལྟེ་བར་ཆུ་མཆོག་ལ་གནས་པ་དང་།
འཁོར་རྐ་རྡོ་རྗེ་མ་སོགས་ཚན་དགུ་བ་དང་། ནོར་བདག་སྔོན་པོ་ལ་བྷི་རཱི་རྡོ་
རྗེ་མ་ནོར་གྱི་དབང་མོ་ལྗང་ཁུས་འཁྱུད་པ། ནུབ་ཀྱི་གཡོན་དུ་པདྨའི་ལྟེ་བར་
གླང་བོ་ཆེ་ལ་གནས་པ་དང་། འཁོར་སཱ་རྡོ་རྗེ་མ་སོགས་ཚན་བཅུ་བ་དང་།
ཁྱབ་འཇུག་ལྗང་ཁུ་ལ་ག་རི་རྡོ་རྗེ་མ་དཔལ་མོ་སྔོན་མོས་འཁྱུད་པ། ཤར་གྱི་
གཡོན་དུ་པདྨའི་ལྟེ་བར་མཁའ་ལྡིང་ལ་གནས་པ་དང་། འཁོར་ང་རྡོ་རྗེ་
མ་སོགས་ཚན་བཅུ་གཅིག་པ་དང་། གཤིན་རྗེ་ལྗང་ཁུ་ལ་ག་རཱི་རྡོ་རྗེ་མ་གཤིན་
རྗེ་མོ་སྔོན་མོས་འཁྱུད་པ། ལྷོའི་གཡོན་དུ་པདྨའི་ལྟེ་བར་མ་ཧེ་ལ་གནས་པ་
དང་། འཁོར་ཀཱ་རྡོ་རྗེ་མ་སོགས་ཚན་བཅུ་གཉིས་པའོ། །
སྐུའི་སྒོ་སྐྱོང་གི་ལྷ་ནི། ཁྲོ་བོ་དབྱིག་སྔོན་ཅན་ནག་པོ་ལ་འོད་ཟེར་ཅན་
མ་སེར་མོས་འཁྱུད་དེ་ཤར་སྒོར་འོད་ཟེར་ཅན་མའི་ཤིང་རྟ་ལ་གནས་པ་དང་།
འདོད་རྒྱལ་དམར་བོ་ལ་སྐུལ་བྱེད་མ་དཀར་མོས་འཁྱུད་དེ་ལྷོ་སྒོར་ཙུན་དའི་
ཤིང་རྟ་ལ་གནས་པ་དང་། མི་གཡོ་བ་དཀར་བོ་ལ་ཁྲོ་གཉེར་ཅན་མ་དམར་
223



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
མོས་འཁྱུད་དེ་བྱང་སྒོར་ཁྲོ་གཉེར་ཅན་གྱི་ཤིང་རྟ་ལ་གནས་པ་དང་། སྟོབས་
པོ་ཆེ་སེར་བོ་ལ་རྡོ་རྗེ་ལྕགས་སྒྲོག་མ་ནག་མོས་འཁྱུད་དེ་ནུབ་སྒོར་ལྕགས་སྒྲོག་
མའི་ཤིང་རྟ་ལ་གནས་པ་དང་གཙུག་ཏོར་འཁོར་ལོས་བསྒྱུར་བ་ལྗང་ཁུ་ལ་
ཤིན་ཏུ་སྔོན་མོས་འཁྱུད་པ་སྟེང་དུ་ཤིན་ཏུ་སྔོན་མོའི་ཤིང་རྟ་ལ་གནས་པ་དང་།
གནོད་མཛེས་རྒྱལ་བོ་སྔོན་པོ་ལ་དྲག་སྤྱན་མ་ལྗང་ཁུས་འཁྱུད་པ། འོག་ཏུ་
དྲག་སྤྱན་མའི་ཤིང་རྟ་ལ་གནས་པའོ། ། །
སྐུའི་སྟེགས་བུའི་སྟེང་གི་ཀླུ་བཅུ་ནི། ཤར་སྒོའི་གཡོན་དང་གཡས་ཀྱི་
སྟེགས་བུའི་སྟེང་དུ་སྟོབས་ཀྱི་རྒྱུ་དང་པདྨ་ནག་པོ་གཉིས། ལྷོ་སྒོའི་གཡོན་
དང་གཡས་ཀྱི་སྟེགས་བུའི་སྟེང་དུ་ནོར་རྒྱས་དང་དུང་སྐྱོངས་གཉིས། བྱང་
སྒོའི་གཡོན་དང་གཡས་ཀྱི་སྟེགས་བུའི་སྟེང་དུ་མཐའ་ཡས་དང་རིགས་ལྡན་
གཉིས། ནུབ་སྒོའི་གཡོན་དང་གཡས་ཀྱི་སྟེགས་བུའི་སྟེང་དུ་འཇོག་པོ་དང་
པདྨ་ཆེན་པོ་གཉིས། སྟེང་དུ་ནམ་མཁའི་དཀྱིལ་འཁོར་ལྗང་ཁུ་ལ་རྒྱལ་བ་
ལྗང་ཁུ། འོག་ཏུ་ཡེ་ཤེས་ཀྱི་དཀྱིལ་འཁོར་སྔོན་པོ་ལ་རྣམ་པར་རྒྱལ་བ་སྔོན་
པོ། དེ་དག་ལ་ལག་སོར་དག་པ་རབ་ག ཏུམ་མས་འཁྱུད་པའོ། །
མེ་རླུང་མཚམས་ཀྱི་དུར་ཁྲོད་འཁོར་ལོའི་སྟེང་དུ་རབ་ག ཏུམ་མ་སྤྲོ་བ་
ཡིན་ཏེ། དཔེར་ན། ཁྱི་གདོང་ནག་མོ་ལ་པདྨ་ཆེན་པོས་འཁྱུད་པ། ཤར་
གྱི་དུར་ཁྲོད་རྩེ་མོས་འབིགས་པར་བསེའི་སྟེང་དུ་འཁོར་ལོའི་གདན་ལ་གནས་
པ་ཡིན་པ་བཞིན་ལྷག་མ་རྣམས་ལའང་དེས་འགྲེས་དགོས་པའི་ཕྱིར་ཏེ་སྟོད་
ཆེན་དུ། མདུང་གི་འབིགས་དང་ལྷག་མ་བསྲེག་པའི་རོ། །སོགས་ནས་སྟེང་
འོག་ཤིང་རྟ་སྔོན་མོ་རྡོ་རྗེའི་མིག །ཅེས་པའི་བར་དུ་གསལ་བ་ལྟར་རོ། །སྐྲ་
224



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། དཔྱད་རྩོམ་རིགས་པའི་རལ་གྱི།
དང་བ་སྤུ་སོགས་ཀྱིས་གྲུབ་པ་འབྱུང་བོའི་ཚོགས་མེ་རླུང་མཚམས་སུ་འཁོད་
པ་ཡིན་ནོ། །
གསུང་དང་སྐུའི་སྟེགས་བུ་ལ་འདོད་དང་ཕྱིར་འདོད་མ་རྣམས་སྤྲོ་བ་ཡིན་
ཏེ། དེ་ཡང་ཆོས་རྗེ་ཀུན་མཁྱེན་ཆེན་པོས་སྟོད་ཆེན་དུ་དེ་བཞིན་སྒྲོལ་མ་རེག་
བྱ་མ་དང་སོགས་ནས་སེམས་ཅན་བསླུ་འདོད་ཕྱིར་འདོད་མ་རྣམས་གཞན་
ལ་འདུད་ཅེས་པའི་བར་གྱིས་གསལ་བར་གསུངས་པའི་ཕྱིར་རོ། །
ས་ཡི་རིགས་ཀྱི་ལྷ་ནི། སྤྱན་མ་སེར་མོ། རྣམ་སྣང་སེར་མོ། རེངས་བྱེད་
མ་སེར་མོ། དྲི་རྡོ་རྗེ་མ་སེར་མོ། སྒྲིབ་པ་རྣམ་སེལ་སེར་བོ། །
ཆུ་ཡི་རིགས་ཀྱི་ལྷ་ནི། མ་མཱ་ཀི་དཀར་མོ། སྣང་བ་མཐའ་ཡས་དཀར་
བོ། པདྨ་མཐར་བྱེད་དཀར་བོ། གཟུགས་རྡོ་རྗེ་མ་དཀར་མོ། འཇིག་རྟེན་
དབང་ཕྱུག་དཀར་བོ།
མེ་ཡི་རིགས་ཀྱི་ལྷ་ནི། གོས་དཀར་མོ་དམར་མོ། རིན་ཆེན་འབྱུང་ལྡན་
དམར་བོ། ཤེས་རབ་མཐར་བྱེད་དམར་བོ། རོ་རྡོ་རྗེ་མ་དམར་མོ། སའི་
སྙིང་བོ་དམར་བོ། །
རླུང་གི་རིགས་ཀྱི་ལྷ་ནི། སྒྲོལ་མ་ནག་པོ། དོན་གྲུབ་ནག་པོ། བགེགས་
མཐར་བྱེད་ནག་པོ། རེག་བྱ་རྡོ་རྗེ་མ་ནག་མོ། ནམ་མཁའི་སྙིང་བོ་ནག་པོ།
སྟོང་བའི་རིགས་ཀྱི་ལྷ་ལ་གཉིས་ལས། དང་བོ་ནམ་མཁའི་ཁམས་ཀྱི་ལྷ་
ནི། ཕྱག་ན་རྡོ་རྗེ་ལྗང་ཁུ། ཆོས་ཁམས་རྡོ་རྗེ་མ་ལྗང་ཁུའོ། །གཉིས་པ་ཡེ་
ཤེས་ཁམས་ཀྱི་ལྷ་ནི། སྒྲ་རྡོ་རྗེ་མ་སྔོན་མོ་དང་ཀུན་ཏུ་བཟང་བོ་སྔོན་པོའོ། །
མཐེ་བོང་ས་ཁམས་དག་པ་མེ་ལོང་ཡེ་ཤེས་རྣམ་པར་སྣང་མཛད་ཀྱི་ངོ་བོ་སེར་
225



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བོ། མཛུབ་མོ་ཆུ་ཁོམས་དག་པ་སོར་རྟོག་ཡེ་ཤེས་སྣང་བ་མཐའ་ཡས་ཀྱི་
ངོ་བོ་དཀར་བོ། གོང་མོ་མེ་ཁམས་དག་པ་མཉམ་པ་ཉིད་ཀྱི་ཡེ་ཤེས་རིན་
འབྱུང་གི་ངོ་བོ་དམར་བོ། སྲིན་ལག་རླུང་ཁམས་དག་པ་བྱ་གྲུབ་ཡེ་ཤེས་
དོན་གྲུབ་ཀྱི་ངོ་བོ་ནག་པོ།: མཐེའུ་ཆུང་མཁའ་ཁམས་དག་པ་ཆོས་དབྱིངས་
ཡེ་ཤེས་མི་བསྐྱོད་པའི་ངོ་བོ་ལྗང་ཁུ་ཡིན་ནོ། །
སྨྲས་པ།
རྣམ་འདྲེན་བཞི་བ་ཐུབ་པ་རྫོགས་སངས་རྒྱས། །
དཔལ་ལྡན་ཆོས་དབྱིངས་གསུང་གི་དཀྱིལ་འཁོར་དུ། །
བཞེངས་ཏེ་རྩ་རྒྱུད་སྟོང་ཕྲག་བཅུ་གཉིས་པ། །
ཟླ་བཟང་དགྱེས་པའི་དཔལ་དུ་ཅི་དགར་བསྩལ། །
འཇམ་དཔལ་དབྱངས་དངོས་འཇམ་དཔལ་གྲགས་པ་དང་། །
འཇིག་རྟེན་དབང་ཕྱུག་པདྨ་དཀར་བོ་ཡིས། །
བསྡུས་པའི་རྒྱུད་དང་འགྲེལ་ཆེན་དྲི་མེད་འོད། །
ཟབ་གསང་ཐེག་པའི་ཆོས་སྒོ་ཕྱེ་འདི་མཚར། །
དུས་ཀྱི་འཁོར་ལོའི་རིམ་གཉིས་ལམ་བཟང་སྲོལ། །
རྒྱ་བོད་མཁས་པ་སྤྱི་དང་ཁྱད་པར་དུ། །
རིགས་ལྡན་སྤྲུལ་སྐུ་ཆོས་རྗེ་ཇོ་ནང་བས། །
ལུང་དང་རིགས་པས་ཉི་ལྟར་གསལ་འདི་རྨད། །
226



ཇོ་ནང་ཨེ་ཝཾ་ ཤེས་རིག་དཔེ་ཚོགས།
དཔྱད་མ་རིགས་པའི་རལ་གྱི།
པོད་བརྒྱུད་པ།
གསང་བ་སྔགས་ཀྱི་མངའ་བདག་སྒྲོལ་མགོན་རྗེས། །
རྟོན་བཞི་ལྡན་པའི་དགོངས་པ་ཇི་བཞིན་དུ། །
ཟབ་གནད་ཐེག་པའི་རྒྱུ་མཚོ་བརྡོལ་བ་ལ། །
གངས་ཅན་གཟུར་གནས་མཁས་པར་སུ་མི་གུས། །
བླ་མེད་རྒྱུད་སྡེའི་ཡང་རྩེ་དུས་འཁོར་གྱི། །
བསྐྱེད་དང་རྫོགས་པའི་རིམ་པའི་བཀའ་ཡི་སྲོལ། །
གཞན་སྟོང་དབུ་མ་ཆེན་པོས་རྒྱས་བཏབ་སྟེ། །
འཆད་ཚུལ་འདི་ནི་རྒྱ་བོད་མཁས་པའི་ལུགས། །
དུས་ཀྱི་འཁོར་ལོའི་བཤད་སྲོལ་གསེར་ལྡན་མ། །
ཟླ་བའི་མ་མའི་ཕང་བར་གཟིམ་ཉེ་ཚེ། །
མགོན་ཁྱོད་འཇུག་པ་བཅུ་པའི་རྣམ་ཐར་གྱིས། །
གྱེན་དུ་འདེགས་པའི་དགེ་ལེགས་མཚན་མ་བཀྲ། །
འཇམ་དཔལ་དབྱངས་ཀྱི་བྱིན་རླབས་འོད་ཀྱི་ཐུགས་ཀྱི་ཟེའུ་འབྲུ་ཅི་ཡང་
བཀྲ །
ཐུབ་པའི་བསྟན་ལ་ཐུབ་པ་བཞིན་གྱུར་གཞུང་ལུགས་འབུམ་སྡེའི་དྲི་བསུང་
འཐུལ། །
227



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱུད་སྡེའི་དགོངས་དོན་རྒྱ་ཆེན་འགྲེལ་བའི་ལེགས་བཤད་ལྷུ་བ་མཁའ་ལ་
འཐོར། །
ཁྱོད་ཐུགས་བློ་ཡི་ཡོལ་གོལ་མདོ་སྔགས་རྒྱ་མཚོ་མེར་གྱིས་འཁྱིལ་ལ་དད། །
འཇམ་དཔལ་དབྱངས་དངོས་འབའ་མདའ་གང་ཉིད་ཀྱིས། །
བརྩེ་ཆེན་སྙིམ་པར་ཆགས་པའི་བུམ་བཟང་ལས། །
ལེགས་བཤད་བདུད་བརྩིའི་རྒྱུན་བཟང་འཇོ་བ་ཡིས། །
ཐུབ་བསྟན་པདྨའི་གསོས་སུ་ཅི་ཡང་སྨིན། །
མགོན་པོ་དེ་ཡི་བརྒྱུད་འཛིན་ཟླ་བྲལ་བ། །
མཁས་མཆོག་སུ་དྷཱི་ཀརྨའི་ཞལ་སྔ་ནས། །
དུས་ཀྱི་འཁོར་ལོའི་ཟབ་གནད་འདི་ལྟར་ཞེས། །
ལྷུག་པར་སྩལ་བའི་བཀའ་དྲིན་ཡིད་ལ་ཟབ། །
ཟབ་གསང་སྔགས་ཀྱི་ཐེག་མཆོག་ཟླ་མེད་པ། །
དུས་ཀྱི་འཁོར་ལོའི་དགོངས་དོན་སྨྲ་བ་ལ། །
མཁས་བཙུན་གྲུབ་པའི་རྣམ་ཐར་ཕུལ་བྱུང་བའི། །
བསྟན་འཛིན་ཆེན་པོ་རྣམས་ཀྱི་བགོ་སྐལ་ལས། །
ཆགས་སོགས་དུག་ལྔའི་འདམ་དུ་བྱིང་བ་ཡི། །
328



ཇོ་ནང་ཨེ་ཝཾ་ཤེས་རིག་དཔེ་ཚོགས།
དཔྱད་རྩོམ་རིགས་པའི་རལ་གྲི།
པོད་བརྒྱུད་པ།
བླུན་རྨོངས་བདག་འདྲ་རྣམས་ལ་མི་མཚམས་མོད། །
སྔོན་བསགས་ལས་སྨོན་དག་པའི་འབྲེལ་བ་ཡི། །
སློབ་བུ་རྣམས་ལ་འཆད་ཁུལ་བྱས་ལོ་ཙམ། །
དེ་ལྟར་འཆད་ཉན་བྱས་པའི་དགེ་མཚན་གྱིས། །
བསྟན་འཛིན་དམ་པའི་སྐུ་ཚེ་བརྟན་པ་དང་། །
མ་རྣམས་འགྲོ་ལ་བདེ་དགེའི་འོ་འཚོ་འཕྱུར། །
འབྲེལ་ཐོགས་རྣམས་ཀྱང་ཤམྦྷ་ལར་སྐྱེ་ཤོག ། །
ཅེས་པ་འདི་ཉིད་དུས་འཁོར་བསྐྱེད་རིམ་གྱི་རྣམ་བཤད་ཆེན་མོའི་གཞུང་ཁྲིད་གནང་སྐབས་སློབ་བུ་བཤད་
གྲུ་བ་ཡོངས་ཀྱིས་ཟིན་བྲིས་སུ་བཏབ་པ་དགེ
229



ཇོ་ནང་ཨེ་ཝཾ་ཤེས་རིག་དཔེ་ཚོགས།
དྲིས་ལན་ངག་གི་མེ་ཏོག
པོད་བརྒྱུད་པ།
དྲིས་ལན་དག་གི་མེ་ཏོག །
༄༅། །དྲིས་ལན་ལྷག་བསམ་རང་མདངས།
སོ་གཉིས་པ་རྒྱུ་དཔེ་ནི། རྩ་བར་རྒྱལ་བོ་མཛེས་པས་སོགས་དང་། བཅུ་
གསུམ་པ་རྒྱུའི་གཟུགས་ཅན་ནི། རྩ་བར་ཁྱོད་ནི་ཟབ་པས་སོགས་དེ་གཉིས་
ལ་ཁྱད་པར་ཆེ་བ་དཔེ་བརྗོད་ལ་བལྟས་པས་བདེ་བླག་ཏུ་ཤེས་ཐུབ་པ་ཡིན་
ཏེ། རྒྱུ་དཔེ་ནི། རྒྱལ་བོ་མཛེས་པས་ཟླ་བ་དང་། །གཟི་བྱིན་གྱིས་ནི་ཉི་མ་
དང་། །བརྟན་པས་རྒྱ་མཚོའི་རྗེས་སུ་བྱེད། །ཅེས་གསུངས་པ་གང་ཞིག རྒྱུ་
ཡི་གཟུགས་ཅན་ནི། ཁྱོད་ནི་ཟབ་པས་རྒྱ་མཚོ་དང་། །བརླང་བ་ཉིད་ཀྱིས་
རི་བོ་སྟེ། །འཇིག་རྟེན་རྣམས་ལ་འདོད་པ་ནི། །སྟེར་ཕྱིར་དཔག་བསམ་རྐང་
འཐུང་ངོ༌། །ཞེས་གསུངས་པ་ལ་བལྟས་ན་ཤེས་ཐུབ་པའི་ཕྱིར། རྟགས་དང་
བོ་གྲུབ་སྟེ། རྒྱལ་བོ་དེ་མཛེས་པའི་རྒྱུ་མཚན་གྱིས་ཟླ་བ་དང་། གཟི་བརྗིད་
ཆེ་བས་ཉི་མ་དང་། བརྟན་པས་ན་རྒྱ་མཚོ་རྣམས་ཀྱི་རྗེས་སུ་བྱེད་དེ་རྒྱུ་མཚན་
སྔོན་དུ་བཀོད་ནས་དཔེ་ཅན་རྒྱལ་བོ་དང་དཔེ་ཟླ་བ་སོགས་དང་འདྲ་བར་
བརྗོད་པ་སྟེ་མཚུངས་གསལ་གྱི་སྒྲ་རྗེས་སུ་བྱེད་ཅེས་པ་བཀོད་པའི་ཕྱིར།
དེས་ན་དཔེ་དང་དཔེ་ཅན་གཉིས་པོ་ངོ་བོ་ཐ་དད་པར་བཀོད་ནས་རྒྱུ་མཚན་
23.



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འདི་དང་འདིའི་སྒོ་ནས་དཔེ་དང་དཔེ་ཅན་གཉིས་མཚུངས་པར་བརྗོད་ཅིང་
མཚུངས་པར་གསལ་བྱེད་ཀྱི་སྒྲ་དང་ལྡན་པ་ཞིག་ཏུ་ཕལ་ཆེར་ངེས་པའི་ཕྱིར།
རྟགས་གཉིས་པ་གྲུབ་སྟེ། ཁྱོད་ནི་ཟབ་པས་རྒྱ་མཚོ་དང་། བརླང་ཞིང་
བརྟན་པས་ན་རི་བོ་དང་། འཇིག་རྟེན་རྣམས་ལ་རེ་འདོད་སྐོང་བར་མཛད་
པས་ན་དཔག་བསམ་རྐང་འཐུང་ཡང་ཡིན་ནོ། །ཞེས་དཔེ་ཅན་ལ་ཡོད་པའི་
ཁྱད་ཆོས་རྣམས་རྒྱུ་མཚན་དུ་བཀོད་དེ་དཔེ་ཅན་དེ་དཔེ་དངོས་སུ་གོ་བར་
བྱེད་པའི་ཕྱིར། དེས་ན་འདིར་རྒྱུ་དཔེ་དང་མི་འདྲ་བ་མཚུངས་གསལ་གྱི་
སྒྲ་དང་མི་ལྡན་ཞིང་དཔེ་དཔེ་ཅན་གཉིས་ངོ་བོ་ཐ་དད་དུ་མ་བྱས་པར་བརྗོད་
པར་འདོད་པའི་དོན་དེ་ཉིད་དཔེའི་གཟུགས་སུ་བྱས་པར་མ་ཟད་རྒྱུ་མཚན་
གང་ཞིག་བཀོད་པ་ལ་བརྟེན་ནས་དཔེ་ཅན་དེ་དཔེ་དངོས་སུ་གོ་བར་བྱེད་
པ་ཞིག་ཡིན་དགོས་སོ། །དེ་ལྟར་ཡིན་པ་རྩ་བ་དང་། རྒྱལ་དབང་། བོད་
མཁས། གོང་ཐང་སོགས་ཀྱི་དཔེ་བརྗོད་ལ་བལྟས་ན་ཤེས་ཐུབ་བམ་སྙམ།
འོན་ཀྱང་ཞིབ་པར་དཔྱད་མ་ཐུབ་པས་གོ་བ་གཏིང་ཕུག་པ་ཞིག་ངེས་དཀའ་
ནའང་ད་དུང་འདི་འདྲའི་རིགས་འགའ་ལ་ཅི་ཤེས་ཀྱིས་དཔྱད་སྙམ་ཡང་ཡི་
གེ་མང་བོར་འགྱུར་འགྲོ་བས་སྣག་ཤོག་གྲོན་པའི་རྒྱུ་ལས་མེད་སྙམ་སྟེ་རེ་ཞིག་
ཆོག་ཤེས་པར་བྱས། ཕྱི་ནས་དངོས་མཇལ་སྐབས་འདི་འདྲའི་རིགས་ལ་
གླེང་མོལ་བྱེད་པའི་སྐལ་བ་ལྡན་ན་ཡིག་ཆ་མང་པོ་གོང་བསྒྲིག་ཏེ་ཞིབ་བཤད་
རེ་བྱེད་སྙམ་གྱིན་ཡོད། རྒྱུ་དཔེ་ལ་མཚུངས་གསལ་གྱི་སྒྲ་མི་ལྡན་པའི་དཔེ་
བརྗོད་རེ་ཡོད་ཀྱང་དཔེས་དཔེ་ཅན་མཚོན་པ་དཔེ་བརྗོད་ལ་བལྟས་ན་ཤིན་
ཏུ་གསལ་ལོ། །དཔེ་རྒྱན་གྱི་བཅུ་དྲུག་པ་སྨད་པའི་དཔེ་དང་ཉི་ཤུ་བ་དགག་
232



ཇོ་ནང་ཨེ་ཝཾ་ ཤེས་རིག་དཔེ་ཚོགས། དྲིས་ལན་ངག་གི་མེ་ཏོག།
པོད་བརྒྱུད་པ།
པའི་དཔེ་གཉིས་ལའང་མི་འདྲ་བའི་ཁྱད་པར་ཡོད་དེ། སྨད་པའི་དཔེ་
ནི་དཔེ་ཅན་མཛེས་མའི་གདོང་དང་དཔེ་ཟླ་བ་ལྟ་བུ་གཉིས་ཕྱོགས་རེ་ནས་
མཚུངས་ཀྱང་དཔེ་ཟླ་བ་ནག་ཕྱོགས་སུ་ཆ་ཤས་འཛད་པར་འགྱུར་བའི་སྐྱོན་
འགའ་ཞིག་གིས་དཔེ་ཅན་ལས་དཔེ་དམན་པར་བརྗོད་པ་ལྟ་བུ་ཞིག་དང་
ཉི་ཤུ་བའི་དེ་ནི་དཔེ་ཟླ་བ་ལ་ཡོད་པའི་སྐྱོན་འགའ་དངོས་སུ་བརྗོད་དེ་དེས་
དཔེ་ཅན་མཛེས་མའི་གདོང་ལ་འགྲན་པའི་ནུས་པ་མེད་པར་གསལ་བར་བྱེད་
པ་ལྟ་བུ་ཞིག་རྩ་འགྲེལ་གྱི་མཚན་ཉིད་མཚན་གཞི་སོགས་ལ་དཔྱད་ན་དེ་ལྟར་
ཡིན་པའི་ཕྱིར། དེས་ན་བློ་ཁ་ནང་དུ་ཕྱོགས་ཏེ་དཔྱད་ན་ཤེས་བྱ་དང་ཡོད་
པའི་ཁྱད་པར་ལྟ་བུའི་ཚིག་གི་རྗོད་ཚུལ་གྱི་ཁྱད་པར་གྱི་ཉམས་མི་འདྲ་བ་ཞིག་
བློས་མྱོང་རྒྱུ་ཡོད་པ་ནི་མངོན་གསུམ་གྱིས་གྲུབ་ལ། དེས་མ་ཚིམ་པར་གཡག་
རྭ་གཡས་གཡོན་ལྟར་གྱི་ཐ་དད་པ་ཞིག་དགོས་ན་ལེགས་སམ་དཔྱད་པར་
བྱ། ཀུ་རེ་འོ། །
གོང་དུ་རྒྱུ་ཡི་གཟུགས་ཅན་དང་རྒྱུ་དཔེ་གཉིས་དཔྱད་སྐབས་ཉིད་ཀྱིས་
རྒྱུའི་དཔེའི་སྐབས་ཆ་ཅན་ཚིགས་ཀྱི་མཇུག་ཏུ་བཀོད་པ་དང་། སྐབས་འདིར་
མགོར་བཀོད་ཡོད་པ་སོགས་ཀྱི་དོགས་གཞི་བཀོད་ཡོད་པ་སོགས་ནི་རྟོགས་
ལྡན་གྱི་དྭོགས་པ་ཁོང་སློང་མ་ཡིན་ཏེ། དེ་ནི་ཚིགས་བཅད་ཀྱི་མགོ་མཇུག་
གང་དུ་བཀོད་ན་རྩོམ་པ་པོའི་ཞེ་འདོད་ཙམ་ལས་གཞན་མེད་པའི་ཕྱིར།
འོན་ཀྱང་ཐོག་མཐའ་བར་གྱི་གསལ་བྱེད་ཀྱི་རྒྱུན་ལྟ་བུ་ལ་སྐབས་རེ་ངེས་པ་
ལྟ་བུ་འང་ཡོད་དོ། །དེ་ཙམ་ལས་ཞུ་བ་གཞན་དབེན། ཕྱི་ནས་མཛའ་བརྩེའི་
སྒོ་ནས་ལེགས་བཤད་བདུད་རྩིའི་ཐིགས་འཕྲེང་འགྱེད་པའི་སྐལ་བ་རྫོགས་
233



ཀུན་དགའ་དཔལ་ལྡན་རྒྱ་མཚོའི་གསུང་འབུམ;
ལྡན་གྱི་དཔལ་ལ་རོལ་ཐུབ་པའི་དུས་རིང་མིན་མྱུར་དུ་འོང་བའི་དེས་འཐུས།
སྤྱིར་རང་ཅག་སུ་ཡིན་རུང་རིག་པའི་གནས་ལ་བསླབས་ཤིང་རང་ཉིད་ཡོན་
ཏན་དང་ལྡན་པ་ཞིག་ཏུ་བྱེད་རྒྱུ་ནི་སྟོན་པའི་རྗེས་འཇུག་ཏུ་མ་ཟད་དེང་དུས་
ཀྱི་གཞོན་ནུ་བློ་གྲོས་དང་ལྡན་པ་ཐམས་ཅད་ཀྱི་ལས་སུ་བྱ་བ་ཡིན། དལ་
འབྱོར་དོན་ཡོད་ཕ་མའི་དྲིན་ལན་བླ་མའི་ཞབས་ཏོག་སོགས་ཐམས་ཅད་ལ་
བཀའ་པོད་ལྔས་མཚོན་མདོ་སྔགས་རིག་གནས་ལ་བསླབ་ན་དེས་འཐུས།
བཟའ་བཏུང་འབའ་ཞིག་དུད་འགྲོས་ཀྱང་བསྒྲུབ་ཐུབ་པས་མི་ཡིན་ན་དེ་ལས་
ཁྱད་པར་དུ་འབྱེད་པའི་བཅུ་ཕྲག་རིག་པའི་གནས་ལ་བསླབ་པ་འདི་གལ་
ཆེ། དེ་ལྟར་ཡིན་པའི་སྒྲུབ་བྱེད་ལ་ས་སྐྱའི་ལེགས་བཤད་དང་ཆུ་ཤིང་བསྟན་
བཅོས་སོགས་ལ་བལྟས་ན་ཤེས་ཐུབ། དེར་མ་ཟད་མི་འཇིགས་དབྱངས་
ཅན་དགའ་བློས་ཀྱང་། ཤ་དར་ཁྲག་དར་དུས་སུ། །ཡོན་ཏན་ནོར་བུ་བསགས་
དགོས། །ཡོན་ཏན་མེད་པར་རྒས་དུས། །ཁྱི་རྒན་སྒོ་ཉལ་འདྲའོ། །ཞེས་གསུངས་
པ་ལྟར་རོ། །དེས་ན་སྔོན་གྱི་ལས་སྨོན་གྱིས་འབྲེལ་བའི་སློབ་བུའི་མཆོག་
གྱུར་ཉིད་ནས་འདི་ལྟ་བུའི་དཔེ་བརྗོད་བཞག་པ་ལ་སྙིང་ནས་རབ་དགུའི་ས་
ཐོབ་ལྟ་བུའི་སྤྲོ་བ་འཕེལ་ཞིང་སླད་ནས་ཀྱང་ཚུལ་ཁྲིམས་རྣམ་པར་དག་པའི་
གཞི་ལ་མང་ཐོས་ནོར་བུ་བསགས་པ་གལ་ཆེ་བས་ལེའུ་གཉིས་པའི་དཔེ་བརྗོད་
ཀྱི་མཇུག་སྐྱོང་སྟེ་གྲུབ་པར་བྱེད་དགོས། དེ་འདྲའི་དཔེ་བརྗོད་རྣམས་བསྟན་
བཅོས་ལུགས་སུ་འབྲི་བར་བྱེད་དགོས། དཔེ་བརྗོད་ཕྱི་ནས་བཞག་པ་ཐམས་
ཅད་ཁོ་བོའི་མིག་སྔར་དུ་སྟོན་དང་ཡིན་མིན་གྱི་དོགས་སློང་རེ་བྱེད་ངེས། དེ་
ལྟར་བྱེད་ན་ནི་ཡ་རབས་དམ་པའི་རྗེས་སུ་བསླབ་པ་ཡིན་ནོ། །
234



པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག །
སྔོན་འདྲེས་མཛའ་བ་མི་འགྱུར་གཤིས་ལེགས་པོ། །
སྙིང་གི་ཐིག་ལེ་ཉིད་ཀྱི་ལེགས་བཤད་ཀྱི། །
བཀའ་མཆིད་འཕེལ་བའི་དགའ་བ་འདི་ཙམ་ཞིག །
སུས་ཀྱང་སྟེར་ནུས་བྲལ་ཕྱིར་ད་དུང་ཡང་། །
ལེགས་བཤད་གཏམ་གྱི་དགའ་སྟོན་འཕེལ་གྱུར་ན། །
བརྟན་པའི་འཁོར་ལོ་དགྱེས་པའི་འཛུམ་དཀར་དང་།།
དལ་རྟེན་འཁྲི་ཤིང་གསལ་བའི་འདབ་བརྒྱའི་འཛུམ། །
ཕན་ཚུན་འགྲན་པ་བཞིན་དུ་ལྷན་ཅིག་རྒྱས། །
ཞེས་ཀུན་དགའ་དཔལ་ལྡན་གྱིས་བྲིས་པ་དགེའོ། །
༄༅། །དྲིས་ལན་རྔ་གསང་ལྡིར་བའི་རང་
སྒྲ་ཞེས་བྱ་བ་བཞུགས།
བླ་མ་འཇམ་པའི་དབྱངས་ལ་ཕྱག་འཚལ་ནས་འདིར་གང་བཤད་པར་
བྱ་བ་ནི། བློ་གྲོས་དང་ལྡན་པ་འགའ་ཞིག་གིས་དྲི་བ་འགའ་རེ་བྱུང་བ་ལ་
ལན་གྱི་རིམ་པ་ཆེ་ལོང་ཙམ་བརྗོད་པ་ལ། དང་བོ། ཀུན་གཞི་བུམ་པའི་
རྣམ་པར་ཤར་བའི་བུམ་པ་དང་། བུམ་འཛིན་ཤེས་པ་བུམ་པའི་རྣམ་ལྡན་
དུ་སྐྱེས་པའི་བུམ་པ་གཉིས་གཅིག་ཡིན་ནམ། ཟེར་བའི་ལན་ནི། ཀུན་
གཞི་བུམ་པའི་རྣམ་པར་ཤར་བའི་བུམ་པ་དང་བུམ་འཛིན་ཤེས་པ་བུམ་པའི་
235



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྣམ་ལྡན་དུ་སྐྱེས་པའི་བུམ་པ་གཉིས་གཅིག་ཡིན་ཏེ། ཀུན་གཞི་བུམ་པའི་
རྣམ་པར་ཤར་བའི་བུམ་པའམ་ཀུན་གཞིའི་སྣང་ཆའི་བུམ་པ་དང་བུམ་འཛིན་
ཤེས་པ་བུམ་པའི་རྣམ་ལྡན་དུ་སྐྱེས་པའི་བུམ་པ་གཉིས་དོན་རང་མཚན་པའི་
བུམ་པ་ཡིན་མིན་ལ་སེམས་ཙམ་པའི་ལུགས་ལ་ཁྱད་པར་མེད་པའི་ཕྱིར།
དཔེར་ན་ཐལ་འགྱུར་བའི་ལུགས་ལ་རང་བཞིན་གྱིས་མ་གྲུབ་པའི་མིང་རྐྱང་
བཏགས་ཡོད་ཀྱི་བུམ་པ་དང་བུམ་འཛིན་ཤེས་པ་བུམ་པའི་རྣམ་ལྡན་དུ་སྐྱེས་
པའི་བུམ་པ་གཉིས་དོན་རང་མཚན་གྱི་བུམ་པ་ཡིན་མིན་ལ་ཁྱད་པར་མེད་
པ་བཞིན་ནོ། །དེས་ན་ཀུན་གཞི་བུམ་པའི་རྣམ་པར་ཤར་བའི་བུམ་པ་ཞེས་
པ་ནི་སེམས་ཙམ་པའི་ཐུན་མོང་མ་ཡིན་པའི་གྲུབ་མཐའི་རང་སྐད་ཡིན་པ་
ལས་ཀུན་གཞི་བུམ་པའི་རྣམ་པར་ཤར་བའི་བུམ་པའམ་ཀུན་གཞིའི་སྣང་ཆའི་
བུམ་པ་ནི་དོན་རང་མཚན་པའི་བུམ་པ་མ་ཡིན་པའི་དོན་ལོག་ཞིག་ཏུ་གོ་བར་
མི་བྱའོ། །འོན་ཀྱང་དོན་རང་མཚན་པའི་བུམ་པ་ནི། ད་ལྟའི་སྣང་བ་འདི་
ཀ་ལྟ་བུའི་རྡུལ་རྫས་ཞིག་མ་ཡིན་པར་ཤེས་པའི་རྫས་ཀྱི་རང་བཞིན་ཡིན་པས་
རྡུལ་དུ་གྲུབ་པའི་ས་སོགས་མེད་ཀྱང་ཐོག་མེད་ནས་བུམ་པ་ལ་གོམས་པ་འཐས་
པའི་བག་ཆགས་བརྟན་པོའི་དབང་གིས་ཆུ་སྐྱོར་གྱི་དོན་བྱེད་ནུས་པའི་བྱ་
བ་ལ་མི་བསླུ་བ་ཞིག་ཡིན་ནོ། །ཁྱེད་ཅག་གིས་ཀུན་གཞི་བུམ་པའི་རྣམ་པར་
ཤར་བའི་བུམ་པ་དང་བུམ་འཛིན་ཤེས་པ་བུམ་པའི་རྣམ་ལྡན་དུ་སྐྱེས་པའི་
བུམ་པ་གཉིས་གཅིག་ཡིན་ནམ་ཟེར་བའི་གོ་བྱ་ཐ་དད་ཙམ་ཡང་མེད་པའི་
གོང་བུ་རིལ་བོའི་གཅིག་ག་ལ་ཡིན་ཡང་ངོ་བོ་གཅིག་ལ་ལྡོག་པ་ཐ་དད་པའི་
ཚུལ་གྱི་དོན་གཅིག་ཡིན་ཏེ། བུམ་འཛིན་ཤེས་པ་བུམ་པའི་རྣམ་ལྡན་དུ་སྐྱེས་
236



ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱུད་པ།
པའི་བུམ་པ་དེ་ཉིད་བུམ་འཛིན་མིག་ཤེས་ཀྱི་དམིགས་རྐྱེན་ཡིན་པ་གང་ཞིག
ཀུན་གཞི་བུམ་པའི་རྣམ་པར་ཤར་བའི་བུམ་པའམ་ཀུན་གཞིའི་སྣང་ཆའི་བུམ་
པ་དེ་ཡང་བུམ་འཛིན་མིག་ཤེས་ཀྱི་དམིགས་རྐྱེན་ཡིན་པའི་ཕྱིར། རྟགས་
དང་བོ་སླ། རྟགས་གཉིས་པ་དྲི་བ་གཉིས་པའི་སྐབས་སུ་འབྱུང་ངོ་། ། །
དྲི་བ་གཉིས་པ་ནི། ཀུན་གཞི་བུམ་པའི་རྣམ་པར་ཤར་བའི་བུམ་པ་དེ་
བུམ་འཛིན་མིག་ཤེས་ཀྱི་དམིགས་རྐྱེན་དུ་བཞག་ན་སྐྱོན་ཡོད་དམ་ཟེར། དེ་
ལ་ལན་ནི། ཀུན་གཞི་བུམ་པའི་རྣམ་པར་ཤར་བའི་བུམ་པ་དེ་བུམ་འཛིན་
མིག་ཤེས་ཀྱི་དམིགས་རྐྱེན་དུ་བཞག་ན་སྐྱོན་མེད་དེ། ཀུན་གཞི་བུམ་པའི་
རྣམ་པར་ཤར་བའི་བུམ་པ་དེ་ནི་ཀུན་གཞིའི་སྣང་ཆའི་བུམ་པ་དེ་ལ་གོ་དགོས་
པ་གང་ཞིག དེ་ལྟར་ན་དེ་བུམ་འཛིན་མིག་ཤེས་ཀྱི་དམིགས་རྐྱེན་དུ་བཞག་
ཆོག་པའི་ཕྱིར། རྟགས་ཕྱི་མ་དེར་ཐལ། ཀུན་གཞི་བུམ་པའི་རྣམ་པར་
ཤར་བའི་བུམ་པ་དེ་ནི་མ་དཔྱད་པའི་ཚེ་བུམ་འཛིན་མིག་ཤེས་ཀྱི་དམིགས་
རྐྱེན་ཡིན་པའི་ཕྱིར། དེར་ཐལ། ཀུན་མཁྱེན་བླ་མ་དགེ་ལེགས་ཞབས་ཀྱི་
སྲས་ཀྱི་ཐུ་བོས། ཀུན་གཞིའི་སྣང་ཆའི་སྔོན་པོ་དེ་མ་དཔྱད་པའི་ཚེ་སྔོ་འཛིན་
མིག་ཤེས་ཀྱི་དམིགས་རྐྱེན་དང་གཟུང་བྱ་ཡིན་ཀྱང་། ཞེས་གསུངས་པའི་
ཕྱིར། མ་ཁྱབ་ན་ཁྱབ་པ་ཡོད་པར་ཐལ། དེ་གཉིས་དེ་དང་དེའི་དམིགས་
རྐྱེན་ཡིན་པ་ལ་འདྲ་བ་གང་ཞིག་མི་འདྲ་བའི་རྒྱུ་མཚན་ཡང་དག་མེད་པའི་
ཕྱིར་རོ། །མ་དཔྱད་པའི་ཚེ་ན་ཀུན་གཞིའི་སྣང་ཆའི་བུམ་པ་དང་བུམ་འཛིན་
མིག་ཤེས་ཀྱི་སྣང་ཆའི་བུམ་པ་གཉིས་ཕྱི་རོལ་ནས་མིག་ཤེས་ལ་རྣམ་པ་གཏོད་
བྱེད་ཀྱི་རྐྱེན་དུ་ཡོད་ཕྱིར་དེ་གཉིས་བུམ་འཛིན་མིག་ཤེས་ཀྱི་དམིགས་རྐྱེན་
237



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དུ་བཞག་པ་ཡིན་ནོ། །དཔྱད་པའི་ཚེ་ན་དེ་ལྟར་མ་ཡིན་ཏེ། འཇམ་དབྱངས་
བླ་མའི་ལེགས་བཤད་ནོར་བུའི་མེ་ལོང་གི་དགོངས་བཅུད་ལྟར་སྔོན་པོ་དེ་
རྣམ་ཤེས་དེ་ཉིད་དང་གཞན་དུ་བརྗོད་དུ་མེད་པའི་མིག་ཤེས་ཀྱི་གཟུང་དོན་
གྱི་རྐྱེན་བྱེད་པ་ཞིག་མེད་པའི་ཕྱིར་ཏེ། ལུགས་འདིར་རང་རང་གི་རྫས་ཀྱི་
མཚན་ཉིད་ལ་དཔྱད་ན་གཟུང་བའི་ཆོས་རྣམས་ཀྱང་གཏད་མེད་དུ་འགྱུར་
དགོས་པ་ལྟ་བུ་ཞིག་ཡིན་པར་གསུངས་པའི་ཕྱིར་རོ། །
དྲི་བ་གསུམ་པ་ནི། བག་ཆགས་ཁོ་ན་མིག་ཤེས་ཀྱི་དམིགས་རྐྱེན་ལ་བཞག་
ན་བུམ་པ་མེད་པའི་ས་ཕྱོགས་སུ་བུམ་འཛིན་མིག་ཤེས་སྐྱེ་དགོས་སམ་མི་དགོས་
ཟེར། ལན་ནི། བག་ཆགས་ལ་སྨིན་མ་སྨིན་གཉིས་ཡོད་པའི་མ་སྨིན་པའི་
བག་ཆགས་ནི་ཡུལ་སྔོན་པོ་སོགས་ལ་གོམས་པའི་བག་ཆགས་མ་སྨིན་པའམ་
མ་སད་པའི་གཟུགས་མེད་པའི་རྒྱུད་ཀྱི་བག་ཆགས་ལྟ་བུ་དང་དེ་སྔོ་འཛིན་
མིག་ཤེས་ཀྱི་དམིགས་རྐྱེན་དུ་བཞག་ན་གཟུགས་མེད་པས་ཀྱང་སྔོན་པོ་ལ་
བལྟ་བར་ཐལ་བ་དང༌། བག་ཆགས་སྨིན་པ་ནི་རྐྱེན་དབང་གིས་སད་པའམ་
སྨིན་པ་འདོད་གཟུགས་པ་སྔོན་པོ་ལ་ལོངས་སྤྱོད་པའི་རྒྱུད་ཀྱི་བག་ཆགས་ལྟ་
བུ་སྔོན་པོའི་བག་ཆགས་སྨིན་པ་དེ་ཉིད་སྔོ་འཛིན་མིག་ཤེས་ཀྱི་དམིགས་རྐྱེན་
དུ་འཇོག་པ་ནི་སྔོན་པོ་ལ་གོམས་པའི་བག་ཆགས་དེའི་ངོ་བོར་གྱུར་པའི་རྣམ་
ཤེས་ཉིད་སྔོན་པོར་སྣང་བ་སྟེ། སྔོན་པོར་གྲུབ་པ་ཉིད་ལ་འཛིན་དགོས་པས་
རྣམ་ཤེས་ཀྱི་རྫས་ལས་གྲུབ་པའི་སྔོན་པོ་ཉིད་སྔོ་འཛིན་མིག་ཤེས་ཀྱི་དམིགས་རྐྱེན་
ཡིན་ཏེ། སྔོན་པོ་སྔོ་འཛིན་མིག་ཤེས་ཀྱི་དམིགས་རྐྱེན་མ་ཡིན་ན་སྔོན་པོ་
མེད་པར་སྔོན་པོ་མཐོང་བའི་མིག་ཤེས་སྐྱེ་བར་ཐལ་བའི་ཕྱིར་དང་། མདོ་
238



ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱད་པ།
ལས། མིག་གི་འདུས་ཏེ་རེག་པ་ཞེས་གསུངས་པའི་འདུས་རྒྱུ་ཡུལ་སྔོན་པོ་
མེད་པའི་ཕྱིར་རོ། །འོན་ཀྱང་དམིགས་རྐྱེན་སྔོན་པོའི་ངོ་བོ་བཙལ་བ་ན་ནང་
སེམས་ཀྱི་བག་ཆགས་ཙམ་ལས་ངོ་བོ་ལོགས་སུ་ཆད་པ་ཞིག་མེད་པ་ལ་དགོངས་
ནས་སྔོ་འཛིན་མིག་ཤེས་ཀྱི་དམིགས་རྐྱེན་ཀུན་གཞིའི་སྟེང་གི་བག་ཆགས་ལ་
འཇོག་པ་རྩལ་འདོན་དུ་མཛད་ནས་ཐུན་མོང་གི་ཁས་ལེན་དང་མི་མཐུན་
པའི་འཇོག་ཚུལ་མཛད་པ་ཡིན་གྱི་སྔོ་འཛིན་མིག་ཤེས་ཀྱི་དམིགས་རྐྱེན་བག་
ཆགས་ལྡན་མིན་ཁོ་ན་ལས་སྔོན་པོ་མི་འཇོག་པ་གཏན་མ་ཡིན་ནོ། །མིག་ཤེས་
ཀྱི་དམིགས་རྐྱེན་གཟུགས་མ་ཡིན་པ་ལྡན་མིན་ཁོ་ནའི་ཆར་ཡོད་པའི་བག་
ཆགས་ཉིད་ཡིན་ན་གཏན་མི་འཐད་དེ། སྔོ་འཛིན་མིག་ཤེས་ཀྱི་དམིགས་
རྐྱེན་ཡིན་པ་ལས་དེ་འདྲའི་བག་ཆགས་ཡིན་ན་དེ་ལ་སྔོན་པོ་ཡིན་ནོ་ཞེས་འཇོག་
པའང་སེམས་ཙམ་པའི་རང་ལུགས་སུ་ཐལ་བའི་ཕྱིར། དེས་ན་བག་ཆགས་
ཁོ་ན་མིག་ཤེས་ཀྱི་དམིགས་རྐྱེན་དུ་བཞག་ན་མི་འཐད་ཁྱོད་རང་གིས་སྐབས་
འདིའི་དྲི་བའི་བག་ཆགས་ཁོ་ན་ཞེས་པའི་བག་ཆགས་དེ་ལ་སྨིན་པ་དང་མ་
སྨིན་པ་གཉིས་ཡོད་པའི་ནང་གི་བག་ཆགས་སྨིན་པ་བཞག་ན་བུམ་པ་མེད་
པའི་ས་ཕྱོགས་སུ་བུམ་འཛིན་མིག་ཤེས་སྐྱེ་མི་དགོས་པ་དང་། མ་སྨིན་པ་
བཞག་ན་དེ་ལྟར་སྐྱེ་དགོས་པར་ཐལ་བའི་ཕྱིར། དེས་ན་མ་སྨིན་པའི་བག་
ཆགས་སམ་བག་ཆགས་ཁོ་ན་མིག་ཤེས་ཀྱི་དམིགས་རྐྱེན་དུ་འཇོག་མི་རིགས་
པར་གྲུབ་བོ། །སྤྱི་སྐད་དང་མཐུན་པར་བུམ་འཛིན་མིག་ཤེས་ཀྱི་དམིགས་
རྐྱེན་ལ་བུམ་པ་མི་འཇོག་པར་རྣམ་ཤེས་ཀྱི་སྟེང་གི་བག་ཆགས་གཞུང་རྣམས་
སུ་བཞག་པ་ནི་བུམ་པ་སྣང་བཟུང་ལ་གོམས་པའི་བག་ཆགས་ཀྱི་ངོ་བོར་གྱུར་
239



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པའི་རྣམ་ཤེས་ཉིད་བུམ་པར་སྣང་བ་སྟེ་བུམ་པར་གྲུབ་པའི་ཕྱོགས་དེ་ཉིད་
ལ་བློ་རྩེ་ཡོད་བཞིན་སྣོད་བཅུད་ཀྱི་ལག་རྗེས་འཇོག་པའི་བྱེད་པོ་རྣམ་ཤེས་
ཀྱི་བག་ཆགས་ཀྱི་སྟེང་ནས་ཁྲིད་དེ་སེམས་ཙམ་པའི་ཐུན་མོང་མ་ཡིན་པའི་
རྐྱེན་གྱི་རྣམ་བཞག་སྟོན་པ་ཡིན་པའི་ཕྱིར། །
དྲི་བ་བཞི་བ། སྤྱི་བྱེ་བྲག་གི་སྐབས་ཀྱི་སྤྱི་དང་སྒྲ་དོན་བཤད་པའི་སྐབས་
ཀྱི་རིགས་སྤྱི་གཉིས་གཅིག་ཡིན་ནམ་ཟེར། ལན་ནི། སྤྱི་དང་རིགས་སྤྱི་
གཉིས་དོན་གཅིག་ཡིན་ཏེ། སྤྱི་ཡིན་ན་རིགས་སྤྱི་ཡིན་པས་ཁྱབ་པའི་ཕྱིར།
མ་གྲུབ་ན། དེར་ཐལ། བསྡུས་གྲྭའི་སྤྱི་དོན་དུ། སྤྱི་ཡིན་ན་རིགས་སྤྱི་ཡིན་
དགོས་ཏེ། སྤྱི་ཡིན་ན་རང་གི་བྱེ་བྲག་རྣམས་དང་རིགས་འདྲ་བ་ཡིན་པ་
དང་རང་གི་བྱེ་བྲག་རྣམས་ཀྱི་སྤྱི་ཡིན་དགོས་པའི་ཕྱིར། ཞེས་གསུངས་པའི་
ཕྱིར། གོ་བ་ལ་གཙོ་བོར་བསྙེག་ནས་བཤད་ན། བུམ་པ་མ་ཡིན་པ་ལས་ལོག་
པར་སྣང་བའི་བུམ་པའི་རིགས་སྤྱི་དེ་རྫ་བུམ་སོགས་ལ་ཡོད་པར་སྣང་ནས་
དེ་དག་ཀྱང་བུམ་པ་ཡིན་པར་ཤེས་པར་འགྱུར་ཚུལ་འཇམ་དབྱངས་བླ་མའི་
སྤྱི་ཟུར་ཞིབ་ཆ་སོགས་སུ་ལེགས་པར་བཤད་ཡོད་པའི་དེར་བལྟས་པས་ཤེས་
པར་འགྱུར་བས་འདིར་ཡང་བསྐྱར་བྱས་པ་ལ་དགོས་པ་མ་མཆིས་སོ། །
དྲི་བ་ལྔ་བ། སྔོ་འཛིན་མིག་ཤེས་ཀྱིས་སྔོན་པོ་རྟོགས་པའི་ཆ་དང་། སྔོན་
པོ་རྟོགས་པའི་ཚད་མ་ཡིན་པའི་ཆ་གཉིས་གཅིག་ཡིན་ནམ་ཟེར། དེ་ལ་ལན་
ནི། ཚད་མ་རང་གི་བདག་ཉིད་དུ་གྱུར་པའི་རྣམ་པར་བཞག་བྱའི་འབྲས་
བུ་འདི་ལ་མངོན་སུམ་གྱི་དབང་དུ་བྱས་པའི་ཚད་འབྲས་འཆད་སྐབས་ཚད་
མའི་བློ་གཅིག་པུ་དེ་མི་བསླུ་བའི་ཤེས་པ་ཡིན་པའི་ཆ་དེ་རྒྱུ་ཚད་མ་དང་དེས་
24{j



པོད་བརྒྱུད་པ།
ཇོ་ནང་ཨེ་ཝཾ ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
སྔོན་པོ་རྟོགས་པའི་ཆ་དང་སྔོན་པོ་རྟོགས་པའི་ཚད་མ་ཡིན་པའི་ཆ་གཉིས་
དེ་མི་བསླུ་བའི་ཚད་མའི་འབྲས་བུ་ཡིན་པར་གསུངས། འོན་ཀྱང་ཉིད་ཀྱི་
དོགས་པ་ལྟར་སྔོ་འཛིན་མིག་ཤེས་ཀྱིས་སྔོན་པོ་རྟོགས་པའི་ཆ་དང་སྔོན་པོ་
རྟོགས་པའི་ཚད་མ་ཡིན་པའི་ཆ་གཉིས་གཅིག་མ་ཡིན་ཏེ། དེ་གཉིས་ཐ་དད་
ཅིང་གཞི་མཐུན་མི་སྲིད་པ་ཡིན་པའི་ཕྱིར མ་གྲུབ་ན། དེར་ཐལ། ཐ་
དད་གང་ཞིག གཞི་མཐུན་མི་སྲིད་པ་ཡིན་པའི་ཕྱིར། དང་བོ་སླ། གཉིས་
པ་མ་གྲུབ་ན། དེ་རྟོགས་པའི་ཆ་དང་དེ་རྟོགས་པའི་ཚད་མ་གཉིས་ལ་ནམ་
ཡང་གཞི་མཐུན་མི་སྲིད་པའི་ཕྱིར། དེར་ཐལ། དང་བོ་ལྡན་མིན་དང་
གཉིས་པ་ཤེས་པ་ཡིན་པ་རླུང་ལྟར་ཀུན་ལ་གྲགས་པའི་ཕྱིར། དེས་ན་ལྡན་
མིན་དང་ཤེས་པ་གཉིས་པོའི་གཞི་མཐུན་བཞག་ན་རིགས་པ་སྨྲ་བ་ཞིག་ལ་
མཛེས་སམ་དཔྱད་པར་གྱིས་ཤིག །
དྲི་བ་དྲུག་པ་དང་བདུན་པ་གཉིས་ནི། ཡིག་ཆར་ཆེས་ཤིན་ཏུ་གསལ་
བས་དེར་དཔེ་བལྟས་ལེགས་པོར་བྱས་ན་གོ་སླ་བས་འདིར་མ་བྲིས། རྟོགས་
ལྡན་གྱི་དོགས་པ་ཡིན་ན་དེར་མཐུན་གྱི་ལན་འདེབས་སྙམ་པ་ལས་དེ་མིན་
རེ་ཞིག་ཆོག་ཤེས་པར་བྱའོ། །ཞེས་པ་འདིའང་ཀུན་དགའ་དཔལ་ལྡན་ཞེས་སུ་འབོད་པས་བྲིས་པ་དགེ་
༄༅། །དྲིས་ལན་གསལ་བའི་སྒྲོན་མེ།
དཔལ་ལྡན་རྒྱ་མཚོའི་སྙན་དུ་ཞུ་གསོལ། མཆོག་གི་ཞབས་པད་བརྟན་
ཅིང་སངས་རྒྱས་བསྟན་པའི་བཤད་སྒྲུབ་སྤྱི་དང་ཁྱད་པར་གངས་ཅན་ལྗོངས་
24]



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱི་ཆོས་དང་རིག་གནས་ཀྱི་འཆད་ཉན་ཚུལ་བཞིན་འཛིན་སྐྱོང་སྤེལ་གསུམ་
མཛད་པའི་ཕྱོགས་ལ་མཛད་འཕྲིན་རྒྱུས་བཅས་བཞུགས་པ་ལ་གུས་པས་ཐལ་
མོ་སྙིང་ཁར་སྦྱར་ཏེ་བཀའ་དྲིན་ཆེ་ཞུའོ། །
ཆེད་ཞུ། གཤམ་གྱི་དྲི་བ་དག་ནི་ཀྲུང་དབྱང་མི་རིགས་སློབ་གྲྭ་ཆེན་མོའི་
ཞིབ་འཇུག་སློབ་མ་དང་འབུམ་རམས་པའི་སློབ་མར་རྒྱུགས་སྤྲོད་པའི་ 《བོད་
ཀྱི་སྒྲུབ་བརྒྱུད་འཛིན་པ་རྣམས་ཀྱི་ལྟ་གྲུབ་ཀྱི་ལེགས་བཤད་མཐོང་བ་ཀུན་
གྲོལ་ཞེས་བྱ་བ་བཞུགས་སོ། །” ཞེས་པའི་སློབ་ཚན་བཅུ་བ་ནི་ཀུན་མཁྱེན་དོལ་
བོ་བ་ཤེས་རབ་རྒྱུ་མཚན་（༡༢༩༢-༡ ༣༦༢）གྱིས་མཛད་པའི་《བཀའ་
བསྡུ་བཞི་བའི་དོན་བསྟན་རྩིས་ཆེན་པོ་ཞེས་བྱ་བ་བཞུགས་སོ། །)ཞེས་པ་ཡིན་
པས་དེའི་སྐོར་གྱི་རྒྱུགས་ཤོག་གི་དྲི་བ་དག་ལ་ཁ་གསལ་གོ་བདེའི་ལན་ཞིག་
གསུང་བར་ཐུགས་རྗེ་ཆེ་ཞུའོ། །ཞེས་དྲི་བ་འགའ་བྱུང་བའི་ལན་མདོར་བསྡུས་
སུ་འབུལ་བ་ལ། །
༡ ཀུན་མཁྱེན་དོལ་བོ་བ་ཤེས་རབ་རྒྱ་མཚན་གྱི་དགོངས་བཞེད་ལྟར་
གྱི་ （གཞན་སྟོང་)ཞེས་པའི་ལྟ་གྲུབ་ཀྱི་དགོངས་དོན་གང་འདྲ་ཞིག་ལ་གོ་
དགོས་སམ། དེའི་ལན་ནི། གཞན་སྟོང་ནི་ཀུན་རྫོབ་ཀྱི་ཆོས་ཐམས་ཅད་
བདེན་མེད་རང་གི་ངོ་བོས་སྟོང་བས་རང་སྟོང་ཡིན་ཡང་། དོན་དམ་གྱི་
དབྱིངས་ནི་བདེན་པར་གྲུབ་པའི་ཕྱིར་རང་གི་ངོ་བོས་མི་སྟོང་ལ་འོན་ཀྱང་
སྟོང་ཉིད་ནི་ཡིན་ཏེ། གཞན་གཟུང་འཛིན་སོགས་སྤྲོས་པ་ཐམས་ཅད་ཀྱིས་
སྟོང་བའི་ཕྱིར། དོན་དམ་ནི་གཞན་སྟོང་ཡིན་ཞེས་འདོད། དེའི་ཤེས་བྱེད་
ཀྱི་ཁུངས་ནི། རྗེ་བཙུན་བྱམས་པའི་རྒྱུད་བླ་མར། རྣམ་དབྱེར་བཅས་པའི་
242



ཇོ་ནང་ཨེ་ཝཾ་ཤེས་རིག་དཔེ་ཚོགས་ དྲིས་ལན་ངག་གི་མེ་ཏོག
པོད་བརྒྱུད་པ་
མཚན་ཉིད་ཅན། །གློ་བུར་དག་གིས་ཁམས་སྟོང་གི །རྣམ་དབྱེར་མེད་པའི་
མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། ཞེས་པའོ། ། །
༢ ཀུན་མཁྱེན་དོལ་པོ་བ་ཤེས་རབ་རྒྱལ་མཚན་གྱིས་གསུངས་པའི་《བཀའ་
བསྡུ་བཞི་པའི་དོན་བསྟན་རྩིས་ཆེན་པོ་བཞུགས་སོ》ཞེས་པའི་བསྡུས་དོན་
རགས་ཙམ་གླེང་བ། དེའི་ལན་ནི། གསུམ་ལྡན་མར་བཅད་སྐྱོན་ཅན་
ལ་བརྟེན་པའི་ལྟ་ངན་དུ་མ་བཀག་ནས་རྫོགས་ལྡན་གཞན་སྟོང་དབུ་མ་ཆེན་
པོའི་ལྟ་བ་རྣམ་དག་ཏུ་སྒྲུབ་པའི་སྒོ་ནས་རང་སྟོང་གཞན་སྟོང་གི་ཤན་ལེགས་
པར་ཕྱེ་ཞིང་རང་ལུགས་ཀྱི་ལྟ་སྒོམ་རྫོགས་པར་བསྟན་པའོ། །
༣ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱི་དགོངས་བཞེད་ལ་
( སྟོང་ཚུལ་གཉིས་ཀྱི་ཁྱད་པར་ ) ཇི་ལྟར་ཡིན་ནམ། དེའི་སྐོར་ལ་ཅུང་ཟད་
དཔྱད་པ། དེའི་ལན་ནི། སྟོང་ཚུལ་ལམ་སྟོང་ལུགས་གཉིས་ཞེས་པ་ནི།
དོན་དམ་ནི་གཤིས་ལུགས་ལ་རང་གིས་མི་སྟོང་ཞིང་ཀུན་རྫོབ་ཀྱི་ཆོས་ཐམས་
ཅད་ཀྱིས་སྟོང་བའི་གཞི་ཡིན་པའི་ཕྱིར་གཞན་སྟོང་ཟབ་མོ་ཆོས་ཉིད་ཀྱི་སྟོང་
ལུགས་ཏེ། མེད་དགག་མ་ཡིན་པའི་སྟོང་བ་ཉིད་དང་། མི་སྟོང་བའི་སྟོང་
བ་ཉིད་དང་། མ་སྐྱེས་པའི་སྟོང་བ་ཉིད་དང་། དངོས་པོ་མེད་པའི་ངོ་བོ་
ཉིད་སྟོང་བ་ཉིད་དང་། ཕུང་བོ་རྣམ་པར་དཔྱད་པའི་སྟོང་བ་ཆད་པའི་
སྟོང་བ་ཉིད་ལས་རིང་དུ་གྱུར་པའི་སྟོང་བ་ཉིད་དོ། །ཀུན་རྫོབ་ནི་གཤིས་ལུགས་
ལ་རང་རང་ངོ་བོས་སྟོང་བའི་ཕྱིར་རི་བོང་གི་རྭ་དང་མོ་གཤམ་གྱི་བུ་དང་ནམ་
མཁའི་མེ་ཏོག་ལ་སོགས་པ་ལྟར་ཅིར་ཡང་མ་གྲུབ་ཅིང་གང་དུ་ཡང་མ་རེད་
པས་མེད་དགག་དང་། སྟོང་བའི་སྟོང་བ་དང་། སྐྱེས་པའི་སྟོང་བ་དང་།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དངོས་པོ་མེད་པའི་སྟོང་བ་ཉིད་དང་། ཕུང་བོ་རྣམ་པར་དཔྱད་པའི་སྟོང་བ་
ཆད་པའི་སྟོང་བ་ཉིད་དོ། །དེའི་ཤེས་བྱེད་ཀྱང་འཇམ་དཔལ་ལྟ་འདོད་མདོར་
བསྟན་ལས། ཕུང་བོ་རྣམ་དཔྱད་སྟོང་ཉིད་ནི། །ཆུ་ཤིང་བཞིན་དུ་སྙིང་བོ་
མེད། །རྣམ་པ་ཀུན་གྱི་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །
ཞེས་གསུངས་སོ། །དེའི་སྐོར་ལ་དཔྱད་པ་བྱས་ན་ཧ་ཅང་མང་འགྲོ་བས་བདག་
གིས་བྱས་པའི་གཞན་སྟོང་རྣམས་སུ་གསལ། །
༤ དཔལ་ངེས་དོན་རྒྱལ་བ་ཇོ་ནང་བའི་རང་ལུགས་ལ་བདེན་པ་གཉིས་
ཀྱི་ཁྱད་པར་ཇི་ལྟར་གསུང་ངམ། དེའི་ལན་ནི། བདེན་གཉིས་ཀྱི་ཁྱད་པར་
ཆོས་རྗེ་ཀུན་མཁྱེན་ཆེན་པོའི་བཞེད་པ་ལྟར་ན། རྣམ་ཤེས་ཀྱི་ཡུལ་གང་ཞིག
གཤིས་ལ་རང་གི་ངོ་བོ་བདེན་པས་སྟོང་བ་ནི་ཀུན་རྫོབ་བདེན་པའི་མཚན་
ཉིད། མཚན་གཞི་བུམ་པ་ལྟ་བུ། དེ་ཡང་ཀུན་རྫོབ་ནི་དོན་ལ་མེད་པས་
རང་སྟོང་། རང་གི་གཟུང་བྱའི་དོན་དེ་ལ་མྱོང་སྣང་དང་བཅས་པའི་སྒོ་ནས་
འཇུག་པའི་རིགས་ཅན་གྱི་རྣམ་ཤེས་ལ་སྣང་གི་ཡེ་ཤེས་ལ་མི་སྣང་བ་ཡིན་ཏེ།
དབུ་མ་བདེན་གཉིས་ལས། བདེན་གཉིས་ཐུབ་པས་གསུངས་པ་ལ། །ཇི་ལྟར་
སྣང་བ་འདི་ཁོ་ན། །ཀུན་རྫོབ་ཅེས་གསུངས་པའི་ཕྱིར། དེ་ལ་ཇི་ལྟར་སྣང་
བ་འདི་ཞེས་པ་ནི་རྣམ་ཤེས་ལ་ཇི་ལྟར་སྣང་བ་འདི་ཁོ་ན་ཀུན་རྫོབ་ཡིན་ཞེས་
པའོ། །འཕགས་པའི་ཡེ་ཤེས་དམ་པའི་ཡུལ་གང་ཞིག གཤིས་ལ་རང་གི་
ངོ་བོ་བདེན་པས་མི་སྟོང་བ། དོན་དམ་བདེན་པའི་མཚན་ཉིད། མཚན་
གཞི། སེམས་ཀྱི་རང་བཞིན་ཆོས་ཉིད་འོད་གསལ་དྭངས་མའི་དོན་དམ་པའི་
སྟོང་བ་ཉིད་དེའོ། །དོན་དམ་ནི་དོན་ལ་ཡོད་པས་རང་ངོས་ནས་མི་སྟོང་བས་
244



ཇོ་ནང་ཨེ་ཝཾ ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱུད་པ་
ན་གཞན་སྟོང་དང༌། དེ་ཡང་ཡེ་ཤེས་ལ་སྣང་གི་རྣམ་ཤེས་ལ་མི་སྣང་བའི་
ཆོས་ཡིན་ཏེ། མདོ་སྡེ་རྒྱུན་ལས། བྱིས་པ་ཡང་དག་ཉིད་སྒྲིབ་ནས། །ཡང་
དག་མིན་པ་ཀུན་ཏུ་སྣང་། །བྱང་ཆུབ་སེམས་དཔའ་དེ་བསལ་ནས། །ཡང་
དག་ཉིད་ནི་ཀུན་ཏུ་སྣང་། དོན་མེད་པ་དང་དོན་ཡོད་དག །མི་སྣང་སྣང་
བ་ཉིད་ཅེས་བྱ། །ཞེས་གསུངས་པའི་ཕྱིར། བདེན་པ་གཉིས་ཀྱི་བདེན་ལུགས་
ཀྱང་མི་འདྲ་སྟེ། དོན་དམ་པའི་ཆོས་རྣམས་དོན་དམ་དུ་མི་བསླུ་བ་དང་།
ཀུན་རྫོབ་བདེན་པའི་ཆོས་རྣམས་ཀུན་རྫོབ་ཏུ་མི་བསླུ་བ་ཡིན་པའི་ཕྱིར་ཏེ།
བཀའ་བསྡུ་བཞི་བའི་རང་འགྲེལ་དུ། བདེན་པ་གང་ཡིན་ལ་ཕྱེ་ན་དོན་དམ་
དུ་བདེན་པ་དང་ཀུན་རྫོབ་ཏུ་བདེན་པ་གཉིས་ལས་མི་འདའ་ཞིང་དེ་ཡང་
དོན་དམ་དུ་མི་བསླུ་བ་དང་ཀུན་རྫོབ་ཏུ་མི་བསླུ་བ་ལས་རིག་པར་བྱའོ། །ཞེས་
གསུངས་པའི་ཕྱིར། །
༥ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་གསུངས་པའི་《བཀའ་
ཡང་དག་པ་ཀུན་གྱི་གནད་ནས་བཟུང་བ་བཞུགས་སོ།།》 ཞེས་པའི་ལྟ་གྲུབ་
ཀྱི་དགོངས་བཞེད་མདོར་བསྡུས་གླེང་བ། དེའི་ལན་ནི། བཀའ་ཡང་དག་
པ་ཀུན་གྱི་གནད་ནས་བཟུང་བ་ཞེས་པའི་གཞུང་འདིས། ཀུན་རྫོབ་ཡིན་
ན་རང་སྟོང་ཡིན་ཞིང་དོན་དམ་ཡིན་ན་གཞན་སྟོང་ཡིན་པས་ཁྱབ་པ་མ་ཟད་
དེ་ལས་བཟློག་ནའང་རང་སྟོང་ཡིན་ན་ཀུན་རྫོབ་ཡིན་པས་ཁྱབ་པ་དང་གཞན་
སྟོང་ཡིན་ན་དོན་དམ་ཡིན་པས་ཁྱབ་པ་དང་རང་སྟོང་ཡིན་ན་ཤེར་ཕྱིན་ཟབ་
མོ་དང་དོན་དམ་གསང་སྔགས་ཟབ་མོ་མ་ཡིན་པ་བསྟན་པའི་སྒོ་ནས་རང་
སྟོང་གཞན་སྟོང་གི་ཁྱད་པར་གསལ་བར་བསྟན་པ་ཡིན་ནོ། །འདིར་གཤིས་
245



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གནས་ལུགས་མཐར་ཐུག་ཏུ་ཡོད་པ་ནི་གཞན་སྟོང་དང་མེད་པ་ནི་རང་སྟོང་
ཡིན་ཏེ། ཐམས་ཅད་རང་སྟོང་དུ་འདོད་པ་དང་ཡང་ན་ཐམས་ཅད་གཞན་
སྟོང་དུ་འདོད་པ་ནི་མི་རིགས་པའི་ཕྱིར་ཏེ། ངེས་དོན་རྒྱ་མཚོར། དེ་ལས་
གཞན་དུ་ཐམས་ཅད་རོང་སྟོང་ཉིད་དུ་འདོད་པའམ་ཐམས་ཅད་གཞན་སྟོང་
ཉིད་དུ་འདོད་པ་ནི་ཕྱིན་ཅི་མ་ལོག་པ་མ་ཡིན་ནོ། །ཞེས་གསུངས་པའི་ཕྱིར།
འོན་ཀྱང་ཀུན་རྫོབ་ཀྱི་སྟེང་དུ་རང་སྟོང་གཞན་སྟོང་གཉིས་ཀའི་གཞི་མཐུན་
ཡོད་པ་གཞུང་ཚད་ལྡན་དུ་གསུངས་ཚུལ་རྣམས་མང་དོགས། དེས་ན་གཞུང་
འདིས་ཀྱང་གསུམ་ལྡན་མར་བཅད་ཀྱི་ལུགས་བཀག་ནས་རྫོགས་ལྡན་ལུགས་
ལྟར་སྒྲུབ་པ་ཡིན་ནོ། ། །
༦ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱི་གསུང་དག་ལས་
འཕྲོས་པའི་དཔལ་ངེས་དོན་རྒྱལ་བ་ཇོ་ནང་བའི་གཞན་སྟོང་ཞེས་པའི་
ལྟ་གྲུབ་ཀྱི་ཐུན་མོང་མ་ཡིན་པའི་དགོངས་བཞེད་ཀྱི་ཁྱད་ཆོས་ལ་རགས་ཙམ་
དཔྱད་པ། དེའི་ལན་ནི། བཅོམ་ལྡན་འདས་ཀྱི་ལེགས་པར་གསུངས་པའི་
ངེས་དོན་འཁོར་ལོ་ཐ་མའི་དགོངས་བཞེད་ཇི་ལྟ་བ་བཞིན་ཤིང་རྟ་ཆེན་པོ་
ཀླུ་ཐོགས་གཉིས་ཀྱིས་རྒྱལ་བའི་དགོངས་པ་མཐར་ཐུག་ངེས་དོན་དུ་བཀྲལ་
བའི་ངེས་དོན་དབུ་མ་ཆེན་པོའི་ཚུལ་ནི། ཀུན་རྫོབ་སྣང་གྲགས་ཀྱི་ཆོས་ཐམས་
ཅད་བདེན་པ་ཚུགས་ཐུབ་ཀྱི་རང་ངོས་ནས་སྟོང་བའི་དབྱིངས་ཡེ་ཤེས་འགྱུར་
མེད་རྣམ་པ་ཀུན་ལྡན་གཞི་འབྲས་དབྱེར་མེད་ཀྱི་དེ་བཞིན་ཉིད་ནི་སེམས་
སོགས་ཀྱི་ཆོས་ཉིད་དང་དོན་དམ་བདེན་པ་སྟེ། དེ་ཡང་བརྟན་གཡོ་འཁོར་
འདས་ཐམས་ཅད་ལ་ཆ་མེད་དུ་འགྲོ་བའི་ཆ་མེད་ཀུན་འགྲོ་རང་བཞིན་གྱི་
246



ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱད་པ།
སྤངས་རྟོགས་རྫོགས་པའི་དོན་དམ་པའི་སངས་རྒྱས་ཡིན་ཞིང་། དེ་འདྲའི་
ཆོས་ཉིད་དེ་ནི་བོད་སྔ་ཕྱིའི་མཁས་པ་འགའ་ཞིག་གིས་འདོད་པ་ལྟར་ཅི་མེད་
ཅང་མེད་མ་ཡིན་པར་བརྟན་གཡོ་ཀུན་གྱི་རང་བཞིན་ལ་དབྱིངས་དང་དེ་
བཞིན་ཉིད་དུ་ཁྱབ་པར་འདོད་དེ། དེ་འདྲའི་སྤྲོས་པ་ཐམས་ཅད་དང་བྲལ་
བའི་སྟོང་ཉིད་དེ་སོ་སོའི་སྐྱེས་བུའི་དུས་སུ་རིགས་ཤེས་རྗེས་དཔག་གིས་ 《དབུ་
མ་རྣམ་ངེས་སུ། དམ་པའི་དོན་གྱི་སྤྱི་འཇལ་རིག་ཤེས་ཡོད། ཅེས་པའི་དགོངས་པ་ལྟར་རོ། །》 མཚན་ཉིད་
གཏན་ལ་ཕབས་པ་དང་། ཐེག་ཆེན་འཕགས་པའི་ཡེ་ཤེས་ཀྱིས་མངོན་སུམ་
དུ་མཐོང་བའི་ཚུལ་གྱིས་གཏན་ལ་ཕབས་པ་ཡིན་ཕྱིར་མདོ་རྒྱུད་རྣམས་སུ་
དོན་དམ་པའི་ཁྱད་ཆོས་མཐའ་ཡས་པ་རྒྱས་པར་གསུངས་པ་ཡིན་ནོ། །དེ་
ལྟ་བུའི་གཞི་འབྲས་དབྱེར་མེད་ཀྱི་ཆོས་སྐུ་དེ་བཞིན་ཉིད་དེ་ཆོས་ཅན་གཞི་
ལམ་འབྲས་བུའི་གནས་སྐབས་སོ་སོའི་སྣང་ཚུལ་ཙམ་ལས་དོན་གཞིའི་ཆོས་
སྐུ་གཅིག་ཉིད་འཁོར་བའི་གནས་སྐབས་ཀྱི་འགྲོ་བ་དག་ལ་འཁྲུལ་སྣང་གིས་
སྒྲིབ་པའི་རྣམ་པ་དང་། ལམ་ལ་གནས་པའི་བྱང་ཆུབ་སེམས་དཔའ་དག་
ལ་རང་རང་དང་འཚམ་པའི་རྣམ་པ་ཇི་བཞིན་མངོན་དུ་འགྱུར་བ་དང་། དེ་
བཞིན་གཤེགས་པ་ལ་ཆོས་སྐུའི་རང་མདངས་གཞི་འབྲས་དབྱེར་མེད་ཀྱི་དོན་
དམ་རྣམ་པ་ཐམས་ཅད་པའི་ངོ་བོ་ཇི་བཞིན་ལེགས་པར་མངོན་དུ་གྱུར་ཏེ་
གཟིགས་ཚུལ་གྱི་རྣམ་བཞག་རྒྱུད་བླ་མ་སོགས་ལས་ཇི་བཞིན་གཏན་ལ་ཕབས་
པ་ལྟར་དཔལ་ལྡན་རྒྱལ་བ་ཇོ་ནང་བས་ཀྱང་དེ་བཞིན་དུ་ངེས་དོན་རྒྱ་མཚོ་
སོགས་ཀྱི་སྐབས་སུ་ལུང་རིགས་དུ་མས་ལེགས་པར་བསྒྲུབ་པ་ཡིན་ནོ། །གཞན་
སྟོང་ཞེས་པའི་གོ་དོན་ཡང་ཆོས་ཉིད་ཡོངས་གྲུབ་ནི་རང་ཉིད་གནས་ལུགས་
247



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མཐར་ཐུག་ཏུ་བདེན་ཞིང་རང་ཉིད་ཡིན་པས་ནམ་ཡང་མི་སྟོང་ཡང་རང་
ལས་གཞན་པའི་ཀུན་རྫོབ་མྱོང་སྣང་དང་བཅས་པས་སྟོང་བའི་ཡེ་ཤེས་དེ་
ལ་དོན་དམ་གཞན་སྟོང་ཞེས་བྱ་སྟེ། མདོ་ལང་གཤེགས་ལས། བློ་གྲོས་ཆེན་
པོ་འཕགས་པའི་ཡེ་ཤེས་སྟོང་བ་ཆེན་པོ་གང་ཞེ་ན། འདི་ལྟ་སྟེ། བདག་གིས་
སོ་སོ་རང་གིས་འཕགས་པའི་ཡེ་ཤེས་ཁོང་དུ་ཆུད་པ་ནི། ལྟ་བ་དང་ཉེས་པའི་
བག་ཆགས་ཐམས་ཅད་ཀྱིས་སྟོང་སྟེ། དེའི་ཕྱིར་དོན་དམ་འཕགས་པའི་ཡེ་
ཤེས་སྟོང་བ་ཆེན་པོ་ཉིད་ཅེས་བྱའོ། །ཞེས་གསུངས་པའི་ཕྱིར།
༧ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་ （རི་ཆོས་ངེས་དོན་
རྒྱ་མཚོ) ཞེས་པ་མདོ་གང་དག་ལ་ཁུངས་གཏུགས་ནས་བརྩམས་པ་སོགས་
ཀྱི་སྐོར་ལ་རགས་ཙམ་དཔྱད་པ། དེའི་ལན་ནི། ཀུན་མཁྱེན་དོལ་བོ་བ་ཆེན་
པོས་གསུམ་ལྡན་མར་བཅད་ཀྱི་ལྟ་བ་བཀག་ནས་ངེས་དོན་རྫོགས་ལྡན་དབུ་
མ་ཆེན་པོ་ལུང་རིགས་གཉིས་ཀྱིས་ཞིབ་རྒྱུས་སུ་སྒྲུབ་པའི་སྐབས་སུ་སྤྱིར་རྒྱལ་
བའི་བཀའ་ཐམས་ཅད་དང་ཁྱད་པར་སྙིང་བོ་མདོ་ལྔ་མདོ་བཅུ་དང་ངེས་
དོན་མདོ་ལྔ་མདོ་བཅུ་སོགས་ལ་ཁུང་གཏུགས་ནས་བརྩམས་པ་ཡིན་འདུག་
པས་མདོ་དེ་དག་གི་ངོས་འཛིན་གསལ་བར་བརྗོད་ན། སྙིང་བོ་མདོ་ལྔ་ནི།
དེ་བཞིན་གཤེགས་པའི་སྙིང་བོའི་མདོ། རྣམ་པར་མི་རྟོག་པ་ལ་འཇུག་པའི་
གཟུང༌། ལྷ་མོ་དཔལ་འཕྲེང་སེང་གེའི་སྒྲའི་མདོ། རྔ་བོ་ཆེན་པོའི་མདོ།
སོར་མོའི་འཕྲེང་བ་ལ་ཕན་པའི་མདོ་རྣམས་སོ། །དེ་ཡང་དང་བོ་དང་། གཉིས་
པ་དང་། གསུམ་པ་དང་། བཞི་བ་དང༌། ལྔ་བ་ནི། མདོ་སྡེ་ན་བཞུགས་
ལ། གསུམ་པ་ནི་དཀོན་བརྩེགས་ན་བཞུགས་ཤིང་། གཉིས་པ་ནི་གཟུང་
248



ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱུད་ང་།
འབུམ་ནང་ནའང་བཞུགས་སོ། །ཡང་དེ་རྣམས་ཀྱི་སྟེང་དུ་སྟོང་ཉིད་ཆེན་
པོའི་མདོ། དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པའི་མདོ།
དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པ་བསྟན་
པའི་མདོ། སྤྲིན་ཆེན་པོའི་མདོ་རྒྱས་པ། མྱང་འདས་ཆེན་པོའི་མདོ་རྒྱས་
བསྡུས་གསུམ་གཅིག་དུ་བྱས་སྟེ། དེ་ལྟར་ལྔ་བསྣན་པས་སྙིང་བོའི་མདོ་བཅུར་
ཡང་འགྱུར་ཞིང་། འདི་རྣམས་ཕལ་ཆེར་ནི་མདོ་ན་བཞུགས་ལ། མྱང་འདས་
ནི་ཟུར་ན་བྲིས་པའང་སྣང་ངོ༌། །ཡང་ངེས་དོན་མདོ་ལྔ་ནི། ཤེར་ཕྱིན་ལྔ་
བརྒྱ་བ། བྱང་ཆུབ་སེམས་དཔའི་བསླབ་པ་རབ་ཏུ་དབྱེ་བའི་ལེའུ་ཆ་བཅུ་
གཉིས་བྱམས་ཞུས་སུའང་གྲགས་པ་གཉིས་གཅིག་དུ་བསྡུས་པ། རྒྱན་སྟུག་
པོ་བཀོད་པའི་མདོ། རབ་ཏུ་ཞི་བ་རྣམ་པར་ངེས་པའི་ཆོ་འཕྲུལ་གྱི་ཏིང་ངེ་
འཛིན་གྱི་མདོ། དཀོན་མཆོག་སྤྲིན་གྱི་མདོ་རྣམས་སོ། །དེ་རྣམས་ལས་དང་
བོ་ནི། ཤེས་རབ་སྣ་ཚོགས་ན་བཞུགས་ཤིང་། བྱམས་ཞུས་གཉིས་ནི་ཁྲི་བརྒྱད་
སྟོང་བ་དང་། ཉི་ཁྲི་ལྔ་སྟོང་བ་ན་བཞུགས་ལ། ལྷག་མ་གསུམ་ནི་མདོ་སྡེ་
ན་བཞུགས་སོ། །ཡང་དེ་རྣམས་གྱི་སྟེང་དུ་གསེར་འོད་དམ་ཆེན། དགོངས་
པ་ངེས་པར་འགྲེལ་བ། ལང་ཀར་གཤེགས་པ། ཡེ་ཤེས་སྣང་བ་རྒྱན་གྱི་མདོ།
སངས་རྒྱས་ཕལ་བོ་ཆེ་རྣམས་བསྣན་པས་ངེས་དོན་མདོ་བཅུ་སྟེ། དང་བོ་
བཞི་ནི་མདོ་སྡེ་ན་བཞུགས་ཤིང་། དང་བོ་དང་ཐ་མ་ནི་ཟུར་ན་བཞུགས་པས་
རབ་ཏུ་གྲགས་སོ། །
༨ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་ （རི་ཆོས་ངེས་དོན་
རྒྱ་མཚོ།》 ཞེས་པ་བརྩམས་པའི་ནང་དུ་བསྟན་བཅོས་གང་དག་གི་ལུང་དྲངས་
249



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཡོད་དམ། དེ་དག་གི་དགོངས་དོན་ཇི་ལྟར་ཡིན་སོགས་ཀྱི་སྐོར་ལ་རགས་
ཙམ་དཔྱད་པ། དེའི་ལན་ནི། རྗེབཙུན་བྱམས་པའི་བྱམས་ཆོས་སྡེ་ལྔ་དང་།
འཇམ་དཔལ་གྱི་ལྟ་འདོད་མདོར་བསྟན། འཕགས་པ་ཀླུའི་རིགས་པའི་
ཚོགས་དང་། སྟོད་ཚོགས་དང་། བྱང་ཆུབ་སེམས་འགྲེལ་སོགས་དང་།
འཕགས་པ་ཐོགས་མེད་ཀྱི་རྒྱུད་བླ་མའི་འགྲེལ་བ། ས་སྡེ་ལྔ། སྡོམ་རྣམ་
གཉིས་སོགས། ཀུན་མཁྱེན་དབྱིག་གཉེན་གྱི་ཡུམ་གསུམ་གཞུང་འགྲེལ་གནོད་
འཇོམས་སོགས་དང་། དཔལ་ལྡན་ཟླ་བའི་གསང་འདུས་སྒྲོན་གསལ།
དབུ་མ་འཇུག་པ་སོགས་དང་། སློབ་དཔོན་བྷ་བྱའི་དབུ་མ་རིན་ཆེན་སྒྲོན་མ།
གཞན་ཡང་ཙན་དྲ་གོ་མི། དཔལ་ན་རོ་བ་སོགས་རྒྱལ་བའི་ལུང་གིས་བསྔགས་
པའི་འཕགས་ཡུལ་གྱི་མཁས་པ་ཆེན་པོ་རྣམས་ཀྱི་གཞུང་སྤྱི་དང་། ཁྱད་པར་
དཔལ་ལྡན་ས་བཅུ་བའི་མན་ངག་སྟེ་བདེ་མཆོག་སྟོད་འགྲེལ་དང་། དུས་
འཁོར་རྒྱུད་འགྲེལ་དང་། རྡོ་རྗེ་སྙིང་འགྲེལ་སོགས་ལ་བརྟེན་ནས་ངེས་དོན་
དབུ་མའི་རང་ལུགས་རྒྱ་ཆེར་བཀྲལ་ཏེ་གཞུང་བཤད་མཛད་ཡོད། འཕགས་
པ་ཀླུ་སྒྲུབ་ཀྱི་རིགས་ཚོགས་ཀྱི་སྐབས་སུ་བཀའ་བར་བའི་དགོངས་པ་ཇི་ལྟ་
བ་བཞིན་ཆོས་ཐམས་ཅད་བདེན་པ་ཚུགས་ཐུབ་ཀྱི་སྤྲོས་པས་སྟོང་བའི་ཤིང་
རྟའི་ལམ་སྲོལ་ཕྱེ་ཞིང་ཆོས་དབྱིངས་བསྟོད་པ་སོགས་ཀྱི་སྐབས་སུ་སྤྲོས་བྲལ་
སྟོང་ཉིད་དེ་རྣམ་པ་ཐམས་ཅད་པར་ཡོད་པའི་ཤིང་རྟའི་སྲོལ་ལམ་ཅུང་ཟད་
ཕྱེ་བ་ལས་རྒྱས་པར་མ་ཕྱེ། འཕགས་པ་ཐོགས་མེད་ཞབས་ཀྱི་སྤྲོས་པ་ཐམས་
ཅད་དང་བྲལ་བའི་དབྱིངས་དེ་ཉིད་དོན་དམ་པའི་སྟོབས་སོགས་ཀྱི་རང་
བཞིན་དུ་གྲུབ་པའི་སྣང་ཕྱོགས་ཀྱི་ངོ་བོ་རྒྱུད་བླ་མའི་འགྲེལ་བ་དང་ས་སྡེ་ལྔ་
250



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས་ དྲིས་ལན་ངག་གི་མེ་ཏོག
སོགས་ཀྱི་སྒོ་ནས་རིགས་པ་བརྒྱ་ཕྲག་གིས་གཏན་ལ་ཕབས་ཏེ་ངེས་དོན་དབུ་
མའི་ཤིང་རྟའི་སྲོལ་ལམ་རྒྱ་ཆེར་ཕྱེ། ཤིང་རྟའི་སྲོལ་འཛིན་གཅུང་དབྱིག་
གཉེན་སོགས་ཀྱིས་ཀྱང་དེ་ལུགས་བཞིན་ངེས་དོན་དབུ་མ་ཆེན་པོ་གཏན་ལ་
ཕབས་པ་ཡིན་ཡང་རྒྱས་པར་རང་རང་གི་གཞུང་ན་གསལ་བས་དེར་གཟིགས།
ཁྱད་པར་སེམས་དཔའི་འགྲེལ་བ་སྐོར་གསུམ་གྱིས་ངེས་དོན་རྫོགས་ལྡན་གནས་
ལུགས་དོན་དམ་བདེ་སྟོང་ཟུང་འཇུག་གི་རྒྱུད་སྡེའི་ལྷ་ཚོགས་སྔགས་དང་
ད ཀྱིལ་འཁོར་རྒྱུ་མཚོའི་བདག་ཉིད་རྣམ་པ་ཐམས་ཅད་པར་ཡེ་གདོད་མ་
ནས་རང་བྱུང་གི་ཡེ་ཤེས་ཀྱི་ངོ་བོར་གྲུབ་པའི་ཚུལ་དེ་གཏན་ལ་ཕབས་པ་ཇི་
ལྟ་བ་བཞིན་ངེས་དོན་རྒྱ་མཚོར་བཀྲལ་འདུག་པའི་ཕྱིར་རོ། །
༩ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་མཛད་པའི་ «རི་
ཆོས་ངེས་དོན་རྒྱ་མཚོ།》 ཞེས་པའི་དགོངས་དོན་ལྟར་ན། གཞན་སྟོང་བས་
དོན་དམ་བདེན་གྲུབ་ཏུ་བཞེད་དམ་མི་བཞེད། གལ་ཏེ་བདེན་གྲུབ་ཏུ་བཞེད་
ཀྱང་བདག་ཏུ་བཞེད་དམ་མི་བཞེད་ཅེས་པའི་སྐོར་ལ་རགས་ཙམ་དཔྱད་པ།
དེའི་ལན་ནི། ཆོས་ཉིད་དེ་བཞིན་ཉིད་བདེན་གྲུབ་ཏུ་བཞེད་པ་ཡིན་ཏེ།
ངེས་དོན་རྒྱུ་མཚོར། ཀུན་བཏགས་གཞན་དབང་གི་ཆོས་རྣམས་ནི་ཡང་
དག་པར་མེད་པ་དང་། ཆོས་ཉིད་ཡོངས་གྲུབ་ནི་ཡང་དག་པར་ཡོད་པར་
བསྟན་ཏེ། འདི་དག་གིས་ཀྱང་རང་སྟོང་དང་གཞན་སྟོང་གི་དོན་བསྟན་
པ་ཡིན་ནོ། །འདི་ལ་དགོངས་ནས། ཡེ་ཤེས་ལྡན་པ་ཡོད་མེད་ཤེས། །ཞེས་
གསུངས་ཏེ། འདིར་ཡང་གནས་ལུགས་ལ་ཡོད་པ་ནི་གཞན་སྟོང་དང་།
མེད་པ་ནི་རང་སྟོང་ངོ༌། །ཞེས་གསུངས་པའི་ཕྱིར། ཁྱབ་སྟེ། ཆོས་ཉིད་
25l



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེ་བཞིན་ཉིད་གནས་ལུགས་ལ་ཡོད་པར་གསུངས་པ་གང་ཞིག དེ་གཤིས་
གནས་ལུགས་མཐར་ཐུག་ཏུ་བདེན་པ་བདེན་གྲུབ་ཀྱི་དོན་ཡིན་པའི་ཕྱིར།
རྒྱུད་བླ་རྩ་འགྲེལ་སོགས་ལས་ཀྱང་བདག་གི་དབེན་པའི་དབྱིངས་དེ་ཁོ་ན་
ཉིད་ཆོས་ཐམས་ཅད་ཀྱི་གནས་ལུགས་མཐར་ཐུག་ཏུ་བསལ་བཞག་མེད་པར་
དོན་དམ་པའི་ཆོས་ཁམས་རྒྱ་མཚོ་ལྟ་བུའི་རང་བཞིན་དུ་གྲུབ་པས་དབྱིངས་
དེ་ཉིད་ཀྱི་གཤིས་རང་གི་ངོ་བོས་མི་སྟོང་བའི་ཕྱིར་བདེན་གྲུབ་ཏུ་གསུངས་
སོ། །དེ་ལྟར་ཀུན་བཏགས་གཞན་དབང་གི་ཆོས་རྣམས་ཡང་དག་པར་མེད་
པ་དང་། ཆོས་ཉིད་ཡོངས་གྲུབ་ནི་ཡང་དག་ཏུ་ཡོད་པ་ཡིན་ཡང་དབུ་མ་
རིགས་ཚོགས་ལས་བཤད་པ་ལྟར་གྱི་དགག་བྱ་བདེན་གྲུབ་ཏུ་མ་གྲུབ་སྟེ།
རྗེ་བཙུན་ཏཱ་ར་ནཱ་ཐས། མཚན་མའི་སྤྲོས་པའི་བདེན་གྲུབ་ངེད་མི་འདོད། །
སྤྲོས་པས་དབེན་པའི་བདེན་ཚུལ་འདི་ལྟ་བུ། །ཞེས་གསུངས་པའི་ཕྱིར། ཆོས་
ཉིད་དེ་བཞིན་ཉིད་མཚན་མ་སྤྲོས་པའི་བདེན་གྲུབ་ཏུ་མི་བཞེད་ན་གང་ཟག་
དང་ཆོས་ཀྱི་བདག་ཏུ་གྲུབ་པ་ག་ལ་བཞེད་དེ། ངེས་དོན་རྒྱུ་མཚོར། ཆོས་
དང་གང་ཟག་བདག་དང་བྲལ་ཡང་དེ་བཞིན་ཉིད་བདག་དག་པའི་བདག་
ཅེས་སོགས་གསུངས་པའི་ཕྱིར། འོན་ཀྱང་དག་པའི་བདག་ཅེས་པ་ནི་མདོ་
སྡེ་རྒྱན་ལས། སྟོང་བ་ཉིད་ནི་རྣམ་དག་ན། །བདག་མེད་མཆོག་གི་བདག་
ཐོབ་པས། །སངས་རྒྱས་དག་པའི་བདག་ཐོབ་ཕྱིར། །བདག་ཉིད་ཆེན་པོའི་
བདག་ཏུ་འགྱུར། །ཞེས་དང་། ངེས་དོན་རྒྱ་མཚོར། དེ་བཞིན་དུ་བདག་
གཉིས་ཀྱིས་སྟོང་བའི་གཞི་ཆོས་ཉིད་ཡོངས་གྲུབ་སངས་རྒྱས་ཀྱི་རང་བཞིན་
དང་བདག་གི་དབྱིངས་སུ་གང་གསུངས་པ་ཞེས་སོགས་གསུངས་པ་བཞིན་
252



ཇོ་ནང་ཨེ་ཝཾ་ ཤེས་རིག་དཔེ་ཚོགས་ དྲིས་ལན་ངག་གི་མེ་ཏོག
པོད་བརྒྱུད་པ།
ནོ། །འདི་ལ་ཞིབ་བཤད་མང་ནའང་བཤེས་གཉེན་དམ་པའི་ཞལ་ལས་ཤེས་
དགོས་སོ། །
༡༠ ཀུན་མཁྱེན་དོལ་པོ་བ་ཤེས་རབ་རྒྱལ་མཚན་གྱིས་བརྩམས་པའི་
（ལྟ་བ་ཤན་འབྱེད་ཡིད་ཀྱི་མུན་སེལ་དབུ་ཕྱོགས་བཞུགས་སོ།།》 ཞེས་པ་ཅིའི་
ཕྱིར་བརྩམ་པ་དང་། དེའི་ལྟ་གྲུབ་ཀྱི་དགོངས་དོན་གང་ཡིན་སོགས་ཀྱི་སྐོར་
ལ་རགས་ཙམ་དཔྱད་པ། དེའི་ལན་ནི། རང་གཞན་གྱི་ལྟ་བའི་ཁྱད་པར་
གསལ་བར་བྱས་ཏེ་རང་ལུགས་འཐད་ལྡན་དུ་སྒྲུབ་པ་ཡིན། དེ་ཡང་དཔེར་
ན། ཀུན་རྫོབ་བདེན་པ་རང་གིས་སྟོང་། །སྟོང་ཡང་སྣང་བ་སྒྱུ་མའི་དཔེ། །
འཁྲུལ་ཡང་མི་བསླུ་བདེན་པའི་དོན། །མ་བརྟག་མ་དཔྱད་བློ་ངོར་ཡོད། །དཔྱད་
ན་ཅུང་ཟད་གྲུབ་པ་མེད། །ཅེས་དང་། དོན་དམ་མི་སྟོང་རང་ཉིད་གྲུབ། །
གྲུབ་ཅིང་མི་བསླུ་བདེན་པར་ཡོད། །ཡོད་པ་དེ་ཉིད་ཡེ་ཡོད་ཡིན། །གཉུག་མ་
གཤིས་ལ་གྲུབ་པ་ཡིན། །མཁའ་སྟོང་འོད་གསལ་ཀུན་ཁྱབ་ཡིན། །ཁྱབ་བདག་
ཡེ་ཤེས་ཆེན་པོ་ཡིན། །ཚོགས་གཉིས་ཚོགས་ནི་བསགས་པ་ཡིན། །དང་བོ་ཉིད་
ནས་སངས་རྒྱས་ཡིན། །ཞེས་གསུངས་པ་ལྟ་བུའི་ཚུལ་གྱིས་རང་ལུགས་ཀྱི་ལྟ་
གྲུབ་གསལ་བཤད་བྱས་ཡོད། ཅིའི་ཕྱིར་བརྩམ་པ་ཡིན་ཞེ་ན། ཐར་འདོད་
ཤེས་ལྡན་དོན་གཉེར་ཀུན། །གྲུབ་མཐའ་གྲགས་པའི་རྗེས་འབྲང་དང་། །ཞེན་
ཕྱོགས་འཛིན་པའི་རབ་རིབ་ཀུན། །བསལ་ཏེ་ཆོས་ལ་འཇུག་པར་རིགས། །
ཞེས་པའི་སྐབས་སུ་དགོས་པའང་བསྟན་ཡོད་པའི་དཔྱད་པས་ཤེས་སོ། །
༡༡ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་གསུངས་པའི་
（བཀའ་བསྡུ་བཞི་བའི་དོན་བསྟན་རྩིས་ཆེན་པོ་བཞུགས་སོ། །} ཞེས་པའི་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཞུང་དོན་ལས་འཕྲོས་པའི་དཔལ་ངེས་དོན་རྒྱལ་བ་ཇོ་ནང་བའི་ལྟ་གྲུབ་
ཀྱི་རང་ལུགས་མདོར་བསྡུས་གླེང་བ། དེའི་ལན་ནི། བཀའ་བསྡུ་བཞི་
བའི་སྐབས་སུ་སྤྲོས་པ་མཐའ་དག་དང་བྲལ་བའི་ཆོས་ཀྱི་དབྱིངས་ཀྱི་ཡེ་ཤེས་
དོན་དམ་པའི་ཆོས་ཉིད་དེ་བཞིན་ཉིད་གང་ཡིན་པ་དེ་ཉིད་རང་གི་ངོ་བོ་གཤིས་
ལ་བདེན་པས་མི་སྟོང་ཞིང་རང་ལས་གཞན་པའི་ཀུན་བཏགས་གཞན་དབང་
གིས་བསྡུས་པའི་ཆོས་ཐམས་ཅད་ཀྱིས་སྟོང་ཞིང་བདག་མེད་པའི་དེ་བཞིན་
ཉིད་དེ་རང་བཞིན་ལྷན་ཅིག་སྐྱེས་པའི་ཡེ་ཤེས་དང་རང་བཞིན་བདེ་བ་ཆེན་
པོའི་ཡེ་ཤེས་ཡིན་པ་སོགས་ལུང་རིགས་དུ་མས་བསྒྲུབ་ཏེ་རང་ལུགས་ཀྱི་ལྟ་
གྲུབ་འཐད་ལྡན་དུ་སྒྲུབ་ཅིང་གསུམ་ལྡན་མར་བཅད་ཀྱི་ལྟ་བའི་འདོད་ཚུལ་
རྣམས་ལེགས་པར་བཀག་ནས་རྫོགས་ལྡན་ཁྱད་འཕགས་ལུགས་ལྟར་ཤེས་
བྱ་ལ་བེམ་རིག་གཉིས་སུ་ཁ་ཚོན་ཆོད་ཚུལ་སོགས་ཀྱི་སྒོ་ནས་ཀུན་རྫོབ་གཞིའི་
རྣམ་བཞག་ཀྱང་ལེགས་པར་གཏན་ལ་ཕབས་ཏེ་རང་ལུགས་ཚུལ་བཞིན་དུ་
སྒྲུབ་པ་ཡིན་ནོ། །དེ་ཡང་ཆོས་རྗེ་ཇོ་ནང་བ་ཆེན་པོས་ཆོས་འཁོར་གསུམ་གྱི་
དགོངས་པ་དང་ཤིང་རྟ་ཆེན་པོ་གཉིས་ཀྱི་ལམ་སྲོལ་ཇི་བཞིན་དུ་བཀྲལ་བའི་
ངེས་དོན་དབུ་མ་ཆེན་པོའི་ཚུལ་གྱི་ལྟ་གྲུབ་ནི་འདི་ལྟར་བཞེད་དེ། རྒྱ་ནག་
མི་དབང་ཏང་ཀུན་རྒྱལ་བོར་སྤྲིངས་པའི་གྲུབ་མཐའ་ལས། སྤྲང་བན་བདག་
གི་ལྟ་བ་ནི། །ཆོས་ཉིད་དོན་དམ་བདེན་པ་སྟེ། །ཆ་མེད་ཀུན་འགྲོ་སངས་རྒྱས་
ནི། །བརྟན་གཡོ་ཀུན་ལ་ཁྱབ་པར་འདོད། །གང་ཞིག་བདེ་གཤེགས་སྙིང་བོ་
ལ། །རྟག་བརྟན་སྐུ་རུ་འདུ་ཤེས་བསྐྱེད། །དེ་ནི་ཡང་དག་ལྟ་བ་ཡིན། །སངས་
རྒྱས་སྲས་ཀྱི་ཐུ་བོར་གསུངས། །དེ་བཞིན་གཤེགས་པའི་སྙིང་བོ་ལ། །རྡོ་རྗེ་ལྟ་
254



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
བུའི་སྐུ་སྨྲས་པ། །ལྟ་བ་ཕུན་སུམ་ཚོགས་པ་དང་། །ལྟ་བའི་རྒྱལ་བོ་ཡིན་པར་
བཤད། །ཅེས་སོགས་ཀྱི་སྒོ་ནས་རང་ལུགས་ཀྱི་ལྟ་གྲུབ་གསལ་བར་བྱས་ཡོད་
ཀྱང་ཚིག་དོན་བཤད་ན་མང་དུ་དོགས་ནས་མ་སྤྲོས་སོ། །
༡༢ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་བརྩམས་པའི་
《རི་ཆོས་ངེས་དོན་རྒྱ་མཚོ་》ཞེས་པ་ལས་གཞི་ལམ་འབྲས་གསུམ་གྱི་རྣམ་
བཞག་གི་སྐོར་མདོར་བསྡུས་བཤད་པ། དེའི་ལན་ནི། རང་བཞིན་གྱི་དྲི་
མ་མཐའ་དག་དང་བྲལ་བའི་སྤངས་རྟོགས་ཡོངས་སུ་རྫོགས་པའི་དོན་དམ་
པའི་སངས་རྒྱས་ཀྱི་རིགས་ཁམས་གློ་བུར་དྲི་བཅས་སུ་ཡོད་པ་གང་ཡིན་པ་
དེ་ཉིད་གཞིའི་གནས་ལུགས་བདེ་གཤེགས་སྙིང་བོ་ཡིན་ལ། དེ་ལ་ཡང་གཞིའི་
གནས་ལུགས་ཉིད་ཆོས་ཉིད་ཟབ་མོ་ཀུན་གཞིའི་ཡེ་ཤེས་ཡིན་ཚུལ། དབྱིངས་
རིག་དབྱེར་མེད་ཀྱི་བརྟན་གཡོ་ཀུན་ཁྱབ་ཡིན་ཚུལ། དེ་ཉིད་དོན་དམ་ཆོས་
ཉིད་ཀྱི་དཀོན་མཆོག་གསུམ་ཀ་ཡིན་ཚུལ། དེ་བཞིན་གཤེགས་སྙིང་དུ་དཔེས་
བསྟན་ཚུལ། དེ་ཉིད་རང་བཞིན་གནས་རིགས་དང་དོན་གཅིག་པ་ཡིན་
ཚུལ་སོགས་དང་། ཚུལ་དེ་ལྟར་དུ་ཀླུ་སྒྲུབ་ཡབ་སྲས་ཀྱི་དགོངས་པ་བཀྲལ་
ཚུལ་སོགས་ཀྱི་སྒོ་ནས་གཞིའི་རྣམ་བཞག་ལེགས་པར་གཏན་ལ་ཕབས། དེ་
ཐོབ་པར་ནུས་པའི་ལམ་མཆོག་ཟབ་མོ་བསྟན་པ་ལ། དེ་ལྟར་དོན་དམ་པའི་
སངས་རྒྱས་ཆོས་ཀྱི་སྐུ་མི་འབྲལ་པའི་ཡོན་ཏན་མཐའ་ཡས་པའི་བདག་ཉིད་
སེམས་ཅན་ཐམས་ཅད་ལ་རང་ཆས་སུ་བཞུགས་ཀྱང་ལམ་ཚོགས་གཉིས་མི་
དགོས་པ་མ་ཡིན་ཏེ། གློ་བུར་དྲི་མ་བསལ་དགོས་པའི་ཕྱིར་དང་། ཀུན་
རྫོབ་གཟུགས་སྐུ་བསྐྱེད་ནས་སེམས་ཅན་ཐམས་ཅད་ཀྱི་དོན་བྱ་དགོས་པའི་
255



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཕྱིར་རོ། །དེ་ལ་འདིར་རྣམ་དག་ལེགས་པའི་ལམ་དུ་འགྱུར་བ་ལ་ཡང་ལྟ་བ་
དང་སྒོམ་པ་དང་སྤྱོད་པ་རྣམ་པར་དག་ཅིང་ཕུན་སུམ་ཚོགས་པ་ཚང་དགོས་
པ་ལ་སོགས་པའི་སྒོ་ནས་ལམ་ཟབ་མོ་གཏན་ལ་ཕབས་པ་ཡིན་ནོ། །དེ་ལྟར་
ཡང་དག་པའི་ལྟ་སྒོམ་སྤྱོད་པས་ལམ་ཚོགས་གཉིས་ཡོངས་སུ་རྫོགས་ཤིང་སྤང་
བྱ་སྒྲིབ་པ་གཉིས་ཟད་པ་ལས་འབྲས་བུ་ཆོས་ཀྱི་སྐུ་ཐོབ་ཚུལ་གཏན་ལ་ཕབས་
ཏེ་ཐེག་ཆེན་ཐུན་མོང་ལ་གྲགས་པའི་སྐུའི་དབྱེ་བ་དང་ཐུན་མོང་མ་ཡིན་པ་
གསང་སྔགས་ཀྱི་སྐུའི་དབྱེ་བ་དང་དོན་དམ་བདེན་པ་ཉིད་གནས་ལུགས་ཀྱི་
སྐུ་བཞིར་བཞུགས་ཚུལ་སོགས་ཀྱི་སྒོ་ནས་འབྲས་བུ་ཟབ་མོ་གཏན་ལ་ཕབས་
པ་ཡིན་ནོ། །
༡༣ ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱིས་ 《གཞན་སྟོང་དབུ་
མ་ཆེན་པོའི་ལྟ་གྲུབ་ཀྱི་བཤད་སྒྲུབ་འཛིན་པར་འཆད་རྩོད་རྩོམ་གསུམ་མཛད་
པའི་ཕྱག་རྗེས་ལ་རགས་ཙམ་དཔྱད་པ། དེའི་ལན་ནི། རྔ་བོ་ཆེའི་མདོ་
ལས། ལི་ཙ་བཱི་གཞོན་ནུ་འཇིག་རྟེན་ཀུན་གྱི་མཐོང་ན་དགའ་བ་ཞེས་བྱ་བ་
ཁྱོད་མ་འོངས་པའི་དུས་ན་ཀ་ཡོ་རིའི་རྒྱུད་དུ་སྟོན་པའི་མཚན་འཆང་བའི་དགེ་
སློང་དུ་གྱུར་ཏེ་མདོ་སྡེ་དུ་མ་གསལ་བར་བྱེད་ཅེས་ལུང་གིས་བསྔགས་པའི་
ཆོས་རྗེ་ཀུན་མཁྱེན་ཆེན་པོ་དོལ་པོ་བ་ཤེས་རབ་རྒྱལ་མཚན་དཔལ་བཟང་
བོའི་ཞལ་སྔ་ནས་ཀྱི་ཐུན་མོང་དང་ཐུན་མོང་མ་ཡིན་པའི་མཛད་པ་མང་དུ་
ཡོད་པ་ལས་གཙོ་བོར་བློ་གསལ་མཁས་པའི་ཚོགས་ལ་མདོ་སྔགས་ཀྱི་བཤད་
ཁྲིད་མང་དུ་མཛད་དེ། མཐར་གྲུབ་མཐའི་རྩོད་པ་ཆེན་པོ་མཛད་ནས་མདོ་
རྒྱུད་ཐམས་ཅད་དཔང་བོར་བཞག་སྟེ་བདེན་གཉིས་དང་རང་སྟོང་དང་གཞན་
256



པོད་བརྒྱུད་པ་
ཇོ་ནང་ཨེ་ཝཾ་ཤེས་རིག་དཔེ་ཚོགས་ དྲིས་ལན་ངག་གི་མེ་ཏོག
སྟོང་གིས་གཤག་རལ་མཛད་ནས་རང་བཞེད་རྩལ་དུ་བཏོན་ཏེ་གཞན་སྟོང་
སྟོན་པའི་གསུང་རབ་མང་དུ་བརྩམ་པའི་དཔེ་རྣམས་དང་ཆོས་སྐད་རྣམས་
ཕྱོགས་ཐམས་ཅད་དུ་ཁྱབ་པས་མཁས་པ་ཕལ་གྱིས་བློར་མ་ཤོང་བར་དངོས་
སུ་འབེལ་གཏམ་དང་རྩོད་པ་ཞུས་པ་རྣམས་རྒྱ་མཚོ་ལ་ཁ་བ་བབས་པ་བཞིན་
དུ་སོང་བས་དངོས་སུ་མཇལ་བ་རྣམས་གྲུབ་མཐའ་ལ་ངེས་ཤེས་དང་བླ་མ་
ལ་དད་པ་ཐོབ་པ་ཤ་སྟག་བྱུང་། རྩོད་ཡིག་སྐུར་བ་རྣམས་ལ་ཆོས་དང་མཐུན་
པའི་ལན་མཛད་པས་ངེས་པ་རྙེད། ཕྱིས་གྲུབ་མཐའ་དེ་རྩོད་བྲལ་དུ་སོང་
ནས་ཕྱོགས་བཞིའི་དགེ་བཤེས་དུ་མས་བསྐུལ་ནས་ངེས་དོན་རྒྱ་མཚོ་སོགས་
ཡིག་ཆ་མཛད། གནམ་ལ་ཉི་ཟླ་གཉིས། ས་ལ་བུ་དོལ་གཉིས། ཞེས་དུས་
འདིར་ཡོངས་སུ་གྲགས། དེ་ལྟར་ཆོས་རྗེ་དོལ་པོ་བས་ངེས་གསང་གཞན་
སྟོང་དབུ་མ་ཆེན་པོའི་སྲོལ་གངས་ཅན་གྱི་ལྗོངས་སུ་ལེགས་པར་ཕྱེ་བ་དེ་ཡང་
རང་ཉིད་ཀྱིས་རིས་སུ་མ་ཆད་པའི་གཞུང་ལུགས་ཆེན་པོ་རྣམས་ལ་ཐོས་བསམ་
ཚུལ་བཞིན་དུ་བྱས། གཞུང་ལུགས་གདམས་པར་ཤར་བའི་སྒོ་ནས་མན་
ངག་ཟབ་མོ་རྣམས་ལ་ཉམས་ལེན་གནད་དུ་ཐོན་པར་བྱས་ཏེ་ཉམས་རྟོགས་
ཀྱི་འབྲས་བཟང་དུས་སུ་སྨིན། དཔལ་ལྡན་ཀ་ལ་པ་ཡི་གདམས་ངག་སེམས་
དཔའི་འགྲེལ་བ་བསྐོར་གསུམ་སོགས་ངེས་དོན་གྱི་མདོ་སྔགས་རྒྱུད་སྡེ་དུ་མ་
ཁུངས་སུ་བྱས་ནས་རྒྱལ་བའི་དགོངས་པ་མཐར་ཐུག་གཞན་སྟོང་དབུ་མ་ཆེན་
པོའི་ལྟ་གྲུབ་ཚུལ་བཞིན་དུ་གཏན་ལ་ཕབས་པ་ཡིན་པ་རང་ཉིད་ཀྱི་ཞལ་བཞེས་
ལེགས་པར་གནང་སྟེ། ཇི་སྐད་དུ། གཤགས་འབྱེད་ལས། ཉེ་རིང་དང་།
ཕྱོགས་ལྷུང་དང་། སྐྱོ་མ་སྔ་བཙན་ལ་སོགས་པའི་དྲི་མས་བསླད་པ་མི་བདོག་
257



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
སྟེ། ཐམས་ཅད་མཁྱེན་པ་སངས་རྒྱས་བཅོམ་ལྡན་འདས་དང་། རིགས་
གསུམ་མགོན་པོ་དང་། རྡོ་རྗེ་སྙིང་བོ་དང་། མགོན་པོ་བྱམས་པ་ལ་སོགས་པ་
ས་བཅུའི་དབང་ཕྱུག་དམ་པ་རྣམས་དང་འཕགས་པ་ཐོགས་མེད་དང་
། བྲམ་
ཟེ་ཆེན་པོ་ས་ར་ཧ་པ་དང༌། ན་རོ་པཎ་ཆེན་ལ་སོགས་པ་ཤིང་རྟ་ཆེན་པོ་
རྣམས་དང་། མཁས་གྲུབ་དམ་པ་རྣམས་ཀྱི་བཞེད་པ་དཔང་དུ་བྱས་པའི་
ཕྱིར་དང་། དེ་རྣམས་ཀྱི་དགོངས་པ་ཇི་ལྟ་བ་བཞིན་དུ་ལེགས་པར་ཁུང་
དུ་ཆུད་ནས་སྒྲོ་སྐུར་སྤངས་ཏེ་བྲིས་པའི་ཕྱིར་རོ། །ཡང་གལ་ཏེ་དེ་རྣམས་ཀྱི་
དགོངས་པ་ཇི་ལྟ་བ་བཞིན་དུ་རྟོགས་པར་རློམ་ཡང་དོན་ལ་མ་རྟོགས་པའི་
དབང་གིས་བོད་ཀྱི་སློབ་དཔོན་གཞན་དག་དང་། དགོངས་པ་མི་མཐུན་
པར་གྱུར་པ་ཡིན་ནམ་སྙམ་པ་དེ་ལྟར་ཡང་མ་ཡིན་ཏེ་མ་རྟོགས་པའི་རྒྱུ་ནི་བློ་
གྲོས་དམན་པ་དང་། དམ་པའི་གདམས་ངག་དང་བྲལ་བ་དང༌། ཐོས་པ་
ཉུང་བ་དང་། བསྒོམ་པའི་ཉམས་རྟོགས་མེད་པ་དང་། ང་རྒྱལ་དང་།
རློམ་པས་ཁེངས་པ་དང་སྐྱོ་མ་སྔ་བཙན་དང་། ཁ་མང་ཉུང་གི་བདེན་རྫུན་
དུ་འཇོག་པ་ལ་སོགས་པ་ཡིན་མོད་ཀྱི། བདག་གིས་ནི་དང་བོར་གཞུང་ལུགས་
ཆེན་པོ་རྣམས་ལ་མང་དུ་ཐོས་པ་བགྱིས་ཤིང་། དེ་ནས་རྒྱ་བོད་ཀྱི་གདམས་
ངག་ཟབ་པར་གྲགས་པ་རྣམས་ལ་ཉམས་ལེན་བགྱིས་ནས། སོ་སོའི་ཉམས་
རྟོགས་ཀྱང་ཐད་ཀ་ཐད་ཀར་སྐྱེས་ལ། དེ་ནས་རྩ་རྒྱུད་ཆེན་པོ་རྣམས་ཀྱི་ངེས་
དོན། དཔལ་ལྡན་ཀ་ལ་པའི་གདམས་ངག་རིགས་ལྡན་ས་བཅུ་བ་རྣམས་
ཀྱི་སྙིང་གཏམ་ཟབ་མོ་ཐུན་མོང་མ་ཡིན་པ་དང་མཇལ་པའི་བྱིན་རླབས་ཅུང་
ཟད་ཞུགས་པ་ལ་བརྟེན་ནས། བདག་འཛིན་ཅན་གྱི་པཎྜི་ཏ་རྣམས་དང་།
258



ཇོ་ནང་ཨེ་ཝཾ་ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
པོད་བརྒྱུད་པ།
ཉམས་རྟོགས་ཅན་གྱི་སྒོམ་ཆེན་པ་ཕལ་དང་། གསང་སྔགས་འཛིན་པ་ཆེན་
པོར་རློམ་པ་ཕལ་གྱིས་མ་རྙེད་ཅིང་མ་རྟོགས་ལ། ཁུང་མ་ཆོད་པའི་གནད་
ཟབ་མོ་མང་དུ་རྙེད་ཅིང་། རྟོགས་པ་བཟང་བོ་ནང་ནས་རྡོལ་བའི་ཕྱིར།
ཉམས་རྟོགས་ཅན་གྱི་སྒོམ་ཆེན་པ་ཕལ་དང་། གསང་སྔགས་འཛིན་པ་ཆེན་
པོ་རློམ་པ་རྣམས་མ་ཟད་དོན་འདི་ལ་སངས་རྒྱས་ཀྱིས་ཀྱང་ངེས་པར་བཟློག་
པར་མི་སྤྱོད་ཅིང་། ཐེ་ཚོམ་དྲི་རྒྱུ་མེད་པའི་ངེས་ཤེས་ཁྱད་པར་ཅན་མཆིས་
པའི་ཕྱིར་རོ། །ཅི་སྟེ་ཡང་ངེས་ཤེས་དེ་ཀུན་རབ་རིབ་མུན་སྒོམ་མམ་ལོག་ཤེས་
ཡིན་གྱི་ཤེས་བྱེད་ཀྱི་ལུང་ཡང་དག་མེད་དོ་སྙམ་ན་མེད་པ་མ་ཡིན་ཏེ། ས་
བཅུ་གཉིས་པ་རྣམས་དང་། ས་བཅུ་བ་རྣམས་དང་། ཀླུ་སྒྲུབ་ཡབ་སྲས་
དང་། ན་རོ་པཎ་ཆེན་ལ་སོགས་པ་མཁས་གྲུབ་དམ་པ་རྣམས་ཀྱི་ལུང་གསལ་
བོ་རིགས་པ་དང་བཅས་ཤིང་མན་ངག་དང་བཅས་པ་ཤིན་ཏུ་མང་བོར་ཡོད་
པའི་ཕྱིར་རོ། །དེ་ལྟ་ན་ཡང་འདིར་ཡི་གེ་མང་གི་དོགས་ནས་མ་བྲིས་མོད་ཀྱི།
གལ་ཏེ་བཞེད་ཅིང་དོན་དུ་གཉེར་ན་སླད་ནས་བྲིས་ཏེ་འབུལ་བས། དོན་
འདི་རྣམས་སྔར་བོད་དུ་གྲགས་པ་འགའ་ཞིག་དང་མི་མཐུན་པའི་ཁྱད་འཕགས་
འགའ་རེ་བདོག་མོད་ཀྱང་
། སྔར་གྱི་གྲུབ་མཐའ་ལ་ཡུན་རིང་དུ་འདྲིས་པས།
དེའི་བག་ཆགས་བརྟན་པོར་གྱུར་པ་དང་། ལུགས་དེ་འདོད་པ་བོད་ན་མང་
བའི་ཕྱིར། གྲུབ་མཐའ་སྔ་ཕྱི་འདི་རྣམས་ལ་བག་ཆགས་བརྟན་མ་བརྟན་
གྱི་ཁྱད་པར་དང་། འདོད་མཁན་མང་ཉུང་གི་ཁྱད་པར་བདོག་མོད་ཀྱང་།
ཁྱད་པར་དེ་དག་གི་དབང་དུ་མི་གཏོང་བར་སངས་རྒྱས་དང་། བྱང་ཆུབ་
སེམས་དཔའ་རྣམས་ཀྱི་ལུང་ལ་དཔང་དུ་མཛད་ནས་དོན་ལ་གང་གནས་གཟུ་
259



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
i/
བོར་གནས་པའི་བློ་གྲོས་ཀྱིས་དཔྱད་པར་ཞུ། ཡང་འདི་རྣམས་ལ་གསང་བ་
ཟབ་མོ་ཐུན་མོང་མ་ཡིན་པའི་གདམས་ངག་དུ་བདོག་པས། དེ་རྣམས་བློར་
ཤོང་བ་ལ་ཐོས་པ་དང་། བསམ་པ་དང་། བསྒོམ་པ་ལས་བྱུང་བའི་ཤེས་
རབ་ཀྱི་ནོར་གྱིས་ཕྱུག་ཅིང་ཕྱོགས་ཞེན་དང་། སྐྱོ་མ་སྔ་བཙན་ལ་སོགས་
པའི་གཅོང་ནད་དང་ཕྲལ་ལ། ཁ་མང་ཉུང་གི་བདེན་རྫུན་དུ་འཇོག་པ་
ལ་སོགས་པ་ལུགས་ངན་པའི་གདོན་ལས་གྲོལ་བའི་གདམ་ངག་གི་སྣོད་སྐལ་
ལྡན་གཟུ་བོར་གནས་པ་ཁོ་ན་བཙལ། ཞེས་སོགས་གསུངས་པ་ལ་བརྟག་ན་
ཉིད་ཀྱི་འཆད་རྩོད་རྩོམ་པའི་མཛད་པའི་ཕྱག་རྗེས་ངོ་མཚར་བ་མང་བོར་
མཐོང་ཐུབ་སྙམ་མོ། ། །
༡༤ དཔལ་ངེས་དོན་རྒྱལ་བ་ཇོ་ནང་བའི་སྒྲུབ་བརྒྱུད་ཀྱི་ལྟ་སྒོམ་སྤྱོད་
གསུམ་གྱི་བཤད་སྒྲུབ་ཀྱི་བརྒྱུད་པ་དབུས་གཙང་ནས་རིམ་པར་མདོ་ཁམས་
གཉིས་སུ་དར་བའི་ལོ་རྒྱུས་རགས་ཙམ་གླེང་བ། དེའི་ལན་ནི། འོ་སྐོལ་
གྱི་སྟོན་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ཉིད་ཀྱིས་
གླིང་འདིར་ཆོས་ཀྱི་འཁོར་ལོ་རིམ་པ་གསུམ་བསྐོར་ཏེ་དཔའ་བོ་ལྕགས་འབྲུག་
ལོར་ཡོངས་སུ་མྱ་ངན་ལས་འདའ་བར་མཛད། དེ་འོག་བཀའ་བསྡུ་རིམ་
པ་གསུམ་གྱི་རྒྱལ་བསྟན་རིན་པོ་ཆེ་དར་བར་མཛད། བསྟན་པ་འདི་ལ་
འཕགས་ཡུལ་དུ་གྲུབ་མཐའ་སྨྲ་བ་བཞི་བྱུང་ཞིང་། གངས་ལྗོངས་འདིར་
གྲུབ་མཐའ་དེ་དག་གི་འདོད་ལུགས་བཤད་པའི་སྲོལ་རྒྱུན་ཡོད་ཅིང་སྤྱོད་པ་
ཉན་ཐོས་ཀྱི་ལུགས་ཡིན་པ་དང་། ལྟ་བ་ནི་དབུ་མ་ཁོ་ན་ལས་མ་འདས་ཏེ་
ཆོས་རྒྱལ་གྱིས་བཀས་བཅད་དང་མཐུན་པར་བྱས། དབུ་མ་ལ་ཡང་བོད་
260



པོད་བརྒྱུད་པ་
ཇོ་ནང་ཨེ་ཝཾ ཤེས་རིག་དཔེ་ཚོགས། དྲིས་ལན་ངག་གི་མེ་ཏོག
འདིར་ཕྱག་རྫོགས་དབུ་གསུམ་དུ་གྲགས་པ་ལས། ཕྱི་མ་དབུ་མ་ལའང་རང་
སྟོང་གཞན་སྟོང་གཉིས་ཡོད་པ་ལས་ཕྱི་མ་བཀའ་འཁོར་ལོ་ཐ་མའི་རྗེས་འབྲང་
གི་དབུ་མ་ཀུན་མཁྱེན་ཇོ་ནང་བའི་རང་ལུགས་ཏེ། དེ་ཡང་མདོ་ཕྱོགས་སྟོན་
པ་མཆོག་དང་བྱམས་པ་ཐོགས་མེད་སྐུ་མཆེད་སོགས་ནས་ཀུན་མཁྱེན་དོལ་
པོ་སངས་རྒྱས་ཀྱི་བར་དུ་གཞན་སྟོང་དབུ་མའི་བརྒྱུད་ཚུལ་བར་མ་ཆད་དུ་
བརྒྱུད་པ་དང་སྔགས་ཕྱོགས་དུས་ཀྱི་འཁོར་ལོའི་གཞི་ལམ་འབྲས་བུ་དང་གཞན་
སྟོང་དབུ་མའི་ལྟ་གྲུབ་ཟུང་དུ་འབྲེལ་བའི་སྒོ་ནས་རྒྱལ་བ་སྐུ་བཞིའི་དབང་
ཕྱུག་ནས་བཟུང་ཀུན་མཁྱེན་ཆོས་ཀྱི་རྗེ་ཤེས་རབ་རྒྱལ་མཚན་དཔལ་བཟང་
བོ་ཡབ་སྲས་བརྒྱུད་པ་དང་བཅས་པའི་བར་དུ་བྱིན་རླབས་ཀྱི་ཚན་ཁ་དང་
བཅས་པའི་མཁས་གྲུབ་བརྒྱུད་པའི་ཟམ་པ་མ་ཆད་པ་ཡིན་ནོ། །དེ་ཡང་གངས་
ཅན་ས་ཡི་ཐིག་ལེ་ས་འཛིན་དབང་བོ་ནགས་རྒྱལ་དཔལ་གྱི་རི། རུ་ལག་
གཡས་རུའི་སོ་མཚམས། གྲགས་པ་ཉི་ཟླ་ལྟར་གསལ་བ་རི་ཁྲོད་ཆེན་པོ་ཇོ་
ནང་ཞེས་ཡོངས་སུ་གྲགས་པའི་གནས་སུ་ཞང་ཀུན་སྤངས་ཐུགས་རྗེ་བརྩོན་
འགྲུས་བཞུགས་ཏེ་བཤད་སྒྲུབ་ལས་གསུམ་གྱི་དཔལ་ཁ་ཀུན་ནས་རྒྱས་པའི་
ཆོས་རྒྱུད་དེ་ལ་ཇོ་ནང་བའི་མཚན་ཆགས། དེ་ནས་རིམ་བཞིན་མཁས་གྲུབ་
མཁའ་ལ་སྐར་ཚོགས་བཞད་པ་ལྟ་བུར་བྱོན་ནས་དཔལ་དུས་ཀྱི་འཁོར་ལོའི་
བཤད་སྒྲུབ་ཀྱི་ལམ་ཉམས་སུ་ལེན་པའི་སྐལ་བ་བཟང་བོ་བྱུང་བ་མ་ཟད་དེ་
ལས་གྱེས་པའི་སྐལ་བཟང་སློབ་མའི་ཚོགས་ཀྱིས་གངས་ཅན་རི་བོའི་སུལ་ཐམས་
ཅད་མཛེས་པར་བྱས། དེ་ནས་ཀྱང་མདོ་སྨད་མི་ཉག་ཕྱོགས་དང་། ཤར་
འཛམ་ཐང་། མགོ་ལོག རྔ་ཡུལ། རྒྱལ་མོ་ཚ་བ་རོང་སོགས་སུ་ཇོ་ནང་
26/



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རང་ལུགས་འཛིན་པའི་སྐྱེས་ཆེན་དུ་མ་བྱོན་ནས་ངེས་དོན་བཤད་སྒྲུབ་ཀྱི་
བསྟན་པ་འཛིན་སྐྱོང་སྤེལ་གསུམ་གྱི་གྲགས་སྙན་གྱི་བ་དན་དཀར་བོ་མངོན་
པར་གཡོ་བ་འདི་བཞིན་ལགས་དང་། དེ་ཡང་ཆོས་རྗེ་ཀུན་མཁྱེན་གྱིས་
ལུང་བསྟན་པ་ལྟར་བྱམས་པ་ཁ་བོ་ཆེ་མདོ་ཁམས་སྨད་ཕྱོགས་སུ་བྱོན་ཏེ།
ཁམས་རྩེ་མདོའི་རྡོ་རྗེ་མཆེད་དྲུག་གི་གནས་འོབས་གངས་དཀར་གྱི་རྩ་བར་
ངེས་དོན་གྱི་ཆོས་གཞི་བཏབ་ནས་བཤད་སྒྲུབ་ཀྱི་བསྟན་པ་སྤེལ། དེ་ནས་
དྲུང་བཀའ་བཞི་བ་རིན་ཆེན་དཔལ་ཨ་མདོའི་ཕྱོགས་སུ་ཕེབས་ཏེ་འཛི་ཡུལ་
དུ་དཔལ་འཛམ་ཐང་གི་ཆོས་སྡེ་བཏབ་ནས་ངེས་གསང་ཟབ་མོའི་སྒྲུབ་རྒྱུད་
གཙོ་བོར་བྱས་ནས་བཤད་སྒྲུབ་ཀྱི་བརྒྱུད་པ་བར་མ་ཆད་དུ་དར་རྒྱས་སུ་བྱུང་
བ་མ་ཟད་དེ་ལས་མདོ་སྨད་ཀྱི་ཕྱོགས་ཕལ་ཆེ་བར་དཔལ་ཇོ་ནང་བའི་ཆོས་
སྡེ་མང་དུ་མཆེད་པ་ཡིན་ནོ། །ཞེས་ཀྲུང་དབྱང་མི་རིགས་སློབ་གྲྭ་ཆེན་མོའི་ཞིབ་འཇུག་སློབ་
མ་དང་འབུམ་རམས་པའི་སློབ་མར་རྒྱུགས་སྤྲོད་པའི་རྒྱུགས་ཤོག་གི་དྲི་བ་འགའ་བྱུང་བ་ལ་ལན་གྱི་རིམ་
པ་ཆེ་ལོང་ཙམ་ཞིག་དཔལ་ལྡན་རྒྱ་མཚོར་འབོད་པས་བྲིས་པ་དགེ །
262



ཇོ་ནང་ཨེ་ཝཾ་ཤེས་རིག་དཔེ་ཚོགས།
བསླབབུ་བརྩེ་བའི་རང་སྒྲ།
པོད་བརྒྱུད་པ།
བསླབ་བྱ་བརྩེ་བའི་རང་སྒྲ།
༄༅། །རང་རྒྱུད་ཆོས་ལ་བསྐུལ་ཚུལ་མདོར་བསྡུས།
འོ་རང་རེ་རྣམས་ཀྱི་རྙེད་པར་དཀའ་བའི་དལ་འབྱོར་གྱི་ལུས་རྟེན་ལན་
གཅིག་ཐོབ་པ་འདི་ཉིད་ཆེས་ཤིན་ཏུ་རྙེད་དཀའ་བ་ཡིན་ཏེ། དེ་ཡང་རྒྱལ་བའི་
སྲས་པོ་ཞི་བ་ལྷའི་ཞལ་ནས། དལ་འབྱོར་འདི་ནི་རྙེད་པར་ཤིན་ཏུ་དཀའ། །
ཞེས་སོགས་གསུང་བའི་ཕྱིར་དལ་འབྱོར་ཞེས་པ་ནི། དལ་བ་བརྒྱད་དང་འབྱོར་
བ་བཅུ་ཡིན། དལ་བ་བརྒྱད་ནི། དམྱལ་བ་ཡི་དྭགས་དུད་འགྲོ་དང་། །ཀླ་ཀློའི་
ཚེ་རིང་ལྷ་དང་ནི། །ལོག་ལྟ་ཅན་དང་སངས་རྒྱས་སྟོང་། །ལྐུག་པ་འདི་དག་མི་
ཁོམ་བརྒྱད། །ཅེས་གསུངས་པ་ལྟར། མི་ཁོམ་པ་བརྒྱད་ཀྱི་ལྡོག་ཕྱོགས་ནས།
དལ་བ་བརྒྱུད་དང་། འབྱོར་བ་བཅུ་ནི། རང་འབྱོར་ལྔ་དང་གཞན་འབྱོར་ལྔ་
སྟེ་བཅུ་ཡིན། དང་བོ་ལྔ་ཡོད་དེ། མི་ཉིད་དབུས་སྐྱེས་དབང་བོ་ཚང་། །ལས་
མཐའ་མ་ལོག་གནས་ལ་དད། །ཅེས་དང་། ཕྱི་མ་ལྔ་ཡོད་དེ། སངས་རྒྱས་བྱོན་
དང་དེས་ཆོས་གསུང་། །བསྟན་པ་གནས་དང་དེའི་རྗེས་འཇུག །གཞན་ཕྱིར་
སྙིང་ནས་བརྩེ་བའོ། །ཞེས་པ་ལྟར་རོ། །དེ་ལྟར་དལ་བ་བརྒྱད་དང་འབྱོར་
བ་བཅུ་ཚང་བའི་མི་ལུས་རིན་པོ་ཆེ་འདི་ཆེས་ཤིན་ཏུ་རྙེད་དཀའ་བ་ཡིན་ཏེ།
དཔེར་ན་སྲིད་ན་དཀོན་པའི་ཡིད་བཞིན་གྱི་ནོར་བུ་རིན་པོ་ཆེ་དང་མཚུངས་
263



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པའི་ཕྱིར། རྙེད་དཀའ་ཚུལ་དཔེ་གྲངས་རྒྱུ་གསུམ་གྱི་སྒོ་ནས་བསམ་ཏེ། དང་
བོ་དཔེའི་སྒོ་ནས་རྙེད་ཚུལ་ནི། རྒྱ་མཚོ་ཆེར་གཡང་གཉའ་ཤིང་གི །བུ་གར་རུས་
སྦལ་མགྲིན་ཆུད་ལྟར། །གསུངས་པ་ལྟར་དང་། གཉིས་པ། གྲངས་ཀྱི་སྒོ་ནས་
རྙེད་དཀའ་ཚུལ་ནི། དམྱལ་བ་ནི་ས་ཆེན་པོའི་རྡུལ་ཙམ་དང་། ཡི་དྭགས་ནི་ཁ་
བ་བུ་ཡུག་འཚུབ་པ་ལྟར་དང་། དུད་འགྲོ་ནི་ཆང་གར་མའི་ནང་གི་སྦྲང་མ་
ལྟར་དང༌། མི་ནི་སེན་སྟེང་གི་རྡུལ་ཙམ་གསུངས་པ་ལྟར་རོ། །གསུམ་པ་
རྒྱུའི་སྒོ་ནས་རྙེད་དཀའ་ཚུལ་ནི། ཚུལ་ཁྲིམས་རྣམ་པར་དག་པས་གཞི་བཟུང་།
སྦྱིན་སོགས་ཕར་ཕྱིན་དྲུག་གིས་གྲོགས་བྱས། སྨོན་ལམ་རྣམ་པར་དག་པས་
མཚམས་སྦྱོར་བ་སོགས་དགོས་ཀྱང་དེང་སང་དེ་འདྲ་ཉིན་མོའི་སྐར་མ་དང་
མཚུངས་པ་ལ་བསམ་ན། ཕྱི་མ་མི་ལུས་ཐོབ་པ་ལ་དཔག་ཚད་བརྒྱ་ཕྲག་གིས་
རིང་བ་ཤེས་སླ་བ་ལྟར་རོ། །དེ་འདྲའི་རྙེད་དཀའ་བའི་དལ་འབྱོར་གྱི་མི་ལུས་
རང་ཅག་རྣམས་ཀྱིས་ལན་གཅིག་ཐོབ་པ་འདི་ཉིད་ཡུན་རིང་མི་གནས་པར་
མྱུར་དུ་འཆི་བ། འཆི་ཚེ་ཆོས་མ་གཏོགས་གཞན་གང་གིས་ཀྱང་མི་ཕན་པ་
རྣམས་ལ་ཡུན་རིང་མནོ་བསམ་བཏང་ན་སེམས་སྟེང་དུ་གོ་རྒྱུ་ཞིག་ཡོད་ངེས་
སོ། །འཆི་བའི་ཚེ་ལས་དཀར་ནག་གི་རྗེས་སུ་འབྲངས་སྟེ་འགྲོ་བ་ལས། ནོར་
ལོངས་སྤྱོད་ཅི་ཙམ་ཆེ་ཡང་རང་གི་རྗེས་སུ་འབྲངས་པ་གནས་མེད་དེ། རྒྱལ་
སྲས་ཐོག་མེད་ཀྱི་ཞལ་ནས། སྟོང་གསུམ་ནོར་ལ་དབང་བསྒྱུར་རྒྱལ་བོ་ཡང་། །
འཇིག་རྟེན་འདི་ནས་ཕྱི་མ་འགྲོ་བའི་ཚེ། །སྒྲེན་མོ་ལག་པ་སྟོང་བར་འགྲོ་གྱུར་
ན། །ཟང་ཟིང་ནོར་རྫས་སྒྲུབ་པ་མ་འཁྲུལ་ལམ། །ཞེས་གསུངས་པའི་ཕྱིར། ལས་
དཀར་ནག་གི་རྗེས་སུ་འབྲངས་ཏེ་འགྲོ་དགོས་ན། རྒྱུ་དགེ་བ་ལས་མཐོ་རིས་
264



པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
ལྷ་མིའི་གོ་འཕངས་དང་། རྒྱུ་མི་དགེ་བ་ཆེ་འབྲིང་ཆུང་གསུམ་ལས་དམྱལ་
བ་ཡི་དྭགས་དུད་འགྲོ་སོགས་སུ་སྐྱེ་བར་གསུངས། དེ་ཡང་རིགས་དྲུག་གང་
དུ་སྐྱེས་ཀྱང་སྡུག་བསྔལ་གྱི་རང་བཞིན་ཡིན་ཏེ། དམྱལ་བ་ལ་ཚ་དམྱལ་བརྒྱུད་
དང་གྲང་དམྱལ་བརྒྱད། ཉི་ཚེ་ཉེ་འཁོར་སོགས་ཀྱི་སྡུག་བསྔལ་དུས་དྲུག་
ལ་ཡུན་རིང་བ། ཡི་དྭགས་ལ་བཀྲེས་སྐོམ་གྱི་སྡུག་བསྔལ་ནི་ཡི་དྭགས་སྤྱིའི་
སྡུག་བསྔལ་ཡིན། དབྱེ་ན་རིགས་སོ་དྲུག་ཡོད་པ་མདོ་ལས་གསུངས། དུད་
འགྲོ་ལ་བླུན་རྨོངས་ཀྱི་སྡུག་བསྔལ་ནི་དུད་འགྲོ་སྤྱིའི་སྡུག་བསྔལ་དང་གཅིག་
ལ་གཅིག་ཟ་བའི་སྡུག་བསྔལ་སོགས་སྡུག་བསྔལ་མཐའ་ཡས་སོ། །མི་ལའང་
སྐྱེ་རྒ་ན་འཆི་དང་འདོད་པ་བཙལ་གྱི་མ་རྙེད་པའི་སྡུག་བསྔལ་དང་། མི་
འདོད་པ་ཐོག་ཏུ་བབ་པའི་སྡུག་བསྔལ་སོགས་སྡུག་བསྔལ་གྲངས་ལས་འདས།
ལྷ་ལ་འཆི་འཕོ་ལྟུང་བའི་སྡུག་བསྔལ་སོགས་ཡོད། ངན་སོང་གསུམ་ལ་སྡུག་
བསྔལ་གྱི་སྡུག་བསྔལ་དང་། ལྷ་མི་ལ་འགྱུར་བའི་སྡུག་བསྔལ་སོགས་གཙོ་
ཆེ་བ་དང་། ཁམས་གོང་མ་ལ་སྡུག་བསྔལ་དང་བོ་གཉིས་མེད་ཀྱང་ཁྱབ་པ་
འདུ་བྱེད་ཀྱི་སྡུག་བསྔལ་གྱི་རང་བཞིན་ལས་མ་འདས་པས་ཁམས་གསུམ་གང་
དུ་སྐྱེས་ཀྱང་སྡུག་བསྔལ་གྱི་རང་བཞིན། ཁྱད་པར་རང་རྒྱུད་ཀྱི་ཟག་བཅས་
ཉེར་ལེན་གྱི་ཕུང་བོ་འདི་ཉིད་མེ་མ་མུར་གྱི་འོབས་དང་རོ་མྱག་གི་འདམ་བཞིན་
དུ་སྡུག་བསྔལ་གྱི་གནས་སུ་མཐོང་དགོས། དེ་ཡང་ཁྱབ་པ་འདུ་བྱེད་ཀྱི་
སྡུག་བསྔལ་གྱི་སྒོ་ནས་སྡུག་བསྔལ་དུ་ཤེས་དགོས། དེ་ལྟ་བུའི་སྡུག་བསྔལ་
འདི་དག་ལས་སྐྱོབ་པ་ལ་འཇིག་རྟེན་ན་མཐོ་བར་རློམ་པའི་ཚངས་པ་བརྒྱ་
བྱིན་སོགས་ཀྱིས་ཀྱང་སྐྱོབ་མི་ནུས་ན་གཞན་གྱི་ལྟ་ཅི་སྨྲོས། དེས་ན་སུས་སྐྱོབ་
265



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ནུས་ན་བླ་མ་དཀོན་མཆོག་གསུམ་གྱི་སྐྱོབ་ནུས་པས་བསླུ་མེད་དཀོན་མཆོག་
རིན་པོ་ཆེ་རྣམ་པ་གསུམ་ལ་ངེས་པར་དུ་སྐྱབས་སུ་འགྲོ་དགོས། དེ་ལ་སྐྱབས་
སུ་འགྲོ་ཚུལ་ནི། སངས་རྒྱས་སྐྱབས་སྟོན་པ་པོ་དང་། ཆོས་སྐྱབས་དངོས་
དང་། དགེ་འདུན་སྐྱབས་སྒྲུབ་པའི་ཟླ་གྲོགས་ཀྱི་ཚུལ་དུ་སྐྱབས་སུ་འགྲོ་དགོས།
དེ་ཡང་དཀོན་མཆོག་གསུམ་པོ་སྲིད་ཞིའི་སྡུག་བསྔལ་ལས་སྐྱོབ་པའི་སྐྱབས་
སུ་སྙིང་ཐག་པ་ནས་བསྟེན་ནོ་སྙམ་པའི་བློ་སྐྱེ་བར་བྱེད་དགོས། དེ་འདྲའི་
དམིགས་རྣམ་ཡིད་ལ་ཡང་ཡང་བྱེད་པའི་སྒོ་ནས་དམ་པ་གོང་མའི་ཕྱག་སྲོལ་
བཞིན། རང་གི་མདུན་གྱི་ནམ་མཁར་གཞལ་ཡས་ཁང་གྲུ་བཞི་སྒོ་བཞི་དང་
ལྡན་པའི་དབུས་སུ་དཔག་བསམ་གྱི་སྡོང་བོ་ཡལ་ག་ལོ་འདབ་ཆེས་ཆེར་རྒྱས་
པའི་རྩེར་སེང་ཁྲི་པད་ཟླའི་གདན་ལ་ངོ་བོ་རྩ་བའི་བླ་མ་རྣམ་པ་རྡོ་རྗེ་འཆང་
དང༌། དེའི་མཐའ་སྐོར་དུ་བརྒྱུད་པའི་བླ་མ་རྣམས་དང་དེའི་མདུན་ཕྱོགས་
ཀྱི་ཡལ་ག་ལོ་འདབ་སོ་སོའི་གདན་ལ་ཡི་དམ་རྒྱུད་སྡེ་བཞིའི་ལྷ་ཚོགས་རྣམས་
དང་། དེ་དག་གི་མདུན་དུ་དཔལ་རྒྱལ་བ་ཤཱཀྱ་ཐུབ་པ་སོགས་སྐལ་བཟང་
གི་སངས་རྒྱས་རྣམས་དང་། རྒྱབ་ཕྱོགས་འགོག་ལམ་གྱི་ངོ་བོ་གླེགས་བམ་
པུ་སྟི་བྲག་རི་བརྩེགས་པ་ལྟར་གདོང་དར་རྣམས་ཡེ་ཤེས་ཀྱི་རླུང་གིས་བསྐྱོད་
པ། སངས་རྒྱས་རྣམས་ཀྱི་འོག་ཕྱོགས་ཀྱི་ཡལ་འདབ་རྒྱས་པའི་གདན་སོ་
སོ་ལ་མཁའ་འགྲོ་ཆོས་སྐྱོང་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་བཞུགས་
པར་མོས་ཏེ། གཞལ་ཡས་ཁང་གི་ཤར་སྒོར་རང་ཉིད་ཀྱིས་གཙོས་མཁའ་
ཁྱབ་ཀྱི་སེམས་ཅན་རྣམས་ལྷན་རྒྱུས་སུ་ཡོད་པ་མོས་བཞིན་མདུན་མཁར་
བཞུགས་པའི་བླ་མ་དཀོན་མཆོག་རིན་པོ་ཆེ་རྣམ་པ་གསུམ་ལ་སྙིང་ཐག་པ་
266



པོད་བརྒྱད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བུ་བརྩེ་བའི་རང་སྒྲ།
ནས་གསོལ་བ་འདེབས་པ་བཞིན་སྲིད་ཞིའི་སྡུག་བསྔལ་ལས་སྐྱོབ་པའི་སྐྱབས་
སུ་ཁྱེད་རྣམས་བསྟེན་ནོ་སྙམ་སྟེ་སྐྱབས་འགྲོ་དྲུག་སྐོར་རམ་བཞི་སྐོར་སོགས་
ལག་ལེན་གང་བདེ་ལྟར་སྐྱབས་འགྲོ་བྱེད་པ་གནད་ཆེའོ། །འདི་སྐོར་བཤད་བྱ་ཆེ་
ཡང་མདོར་བསྡུས་སེམས་ལ་འཛིན་བདེ་ཞིག་རང་གིས་དཔེ་ཀློག་སོགས་ཀྱང་མ་བྱས་པ་གང་དྲན་ཤར་
མར་བྲིས་པ་ལགས།
༄༅། །བསླབ་བྱ་ཕུན་ཚོགས་འདོད་འཇོ་ནོར་བུའི་འཁྲི་
ཤིང་ཞེས་བྱ་བ་བཞུགས་སོ། །
རིགས་ཀུན་ཁྱབ་བདག་རྗེ་བཙུན་བླ་མ་ལ། །གུས་པའི་འདུད་དོ་བརྩེ་བས་
རྗེས་འཛིན་མཛོད། །ཟབ་རྒྱས་ཆོས་ཀྱིས་འབྲེལ་བའི་སློབ་བུ་ལ། །སྙིང་ནས་
བརྩེ་བའི་གཏམ་འགའ་བཤད་པར་བྱ། །རྙེད་དཀའ་རྨད་བྱུང་དལ་བའི་རྟེན་
བཟང་འདི། །དོན་མེད་ཆུད་ཟོས་འགྲོ་བ་མི་རུང་བས། །དོན་ཆེན་ཆོས་དང་
ལྡན་པར་བྱེད་དགོས་ཕྱིར། །དང་བོར་རྒྱ་ཆེའི་ཐོས་པ་བཙལ་འདི་གནད། །
ཐོས་དོན་ཇི་བཞིན་རྒྱུད་ལ་མ་སྦྱར་ན། །ཆོས་དང་གང་ཟག་ཐ་དད་འགྲོ་སྲིད་
པས། །སྡེ་སྣོད་གསུམ་ལས་ཇི་ལྟར་བཤད་པའི་དོན། །རང་གི་རྒྱུད་དང་སྦྱར་
ཏེ་འདྲིས་པར་གནད། །དེ་ལྟའི་རླབས་ཆེན་བྱ་བ་འགྲུབ་ཕྱིར་དུ། །བཀའ་དྲིན་
གསུམ་ལྡན་རྩ་བའི་བླ་མ་དང་། །དབྱེར་མེད་ཡི་དམ་ལྷག་པའི་ལྷ་མཆོག་ལ། །
བསྟེན་ཏེ་བསགས་སྦྱངས་ཐབས་ལ་འབད་པ་གནད། །མཁས་དབང་བྱེ་བའི་
དབུས་སུ་བཀའ་པོད་ལྔར། །བརྒལ་བརྟག་བྱེད་པའི་སྤོབས་པ་མི་དམན་ཕྱིར། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཐལ་འཕྲེང་ཟུར་བཀོལ་དཔེ་ཀློག་གནད་སྨིན་དང་། །གཞུང་ཚིག་བློར་འཛིན་
དཀའ་སྤྱད་སྡུག་རུས་གནད། །གཞུང་ཆེན་རྣམས་ལ་སྦྱངས་པའི་གསེང་བར་
དུ། །རིག་གནས་གཞུང་ལའང་སློབ་གཉེར་མ་བྱས་ན། །མཁས་པ་ཁྲེལ་བའི་
གནས་སུ་འགྱུར་སྲིད་པའི། །དེ་ཕྱིར་དེ་ལ་སྦྱངས་པར་བྱེད་འདི་གནད། །ཟླ་བྲལ་
བཤེས་གཉེན་དམ་པའི་མགོན་གྱིས་ཟིན། །རང་རྒྱུད་ཚངས་སྤྱོད་དཔལ་གྱིས་
རྣམ་པར་མཛེས། །ཆོས་མཐུན་རིགས་པ་སྨྲ་བའི་གྲོགས་དང་བཅས། །རབ་
འབྱམས་གཞུང་ལ་བསླབ་འདི་ཨེ་མ་མཚར། །ཟླ་མེད་རིན་ཆེན་གསུམ་གྱི་བྱིན་
མཐུ་དང་། །རྟེན་འབྲེལ་བསླུ་བ་མེད་པའི་བདེན་པ་དང་། །བདག་གི་ལྷག་
བསམ་རྣམ་པར་དག་པའི་མཐུས། །ཡིད་ཀྱི་རེ་སྨོན་ཇི་བཞིན་འགྲུབ་གྱུར་ཅིག །
མཁས་པ་དགྱེས་པའི་སྡེབ་སྦྱོར་དམན་ནའང་། །ཀུན་དགའ་མཆོག་སྒྲུབ་ཅེས་
པའི་བཞེད་སྐོང་དུ། །ལོ་ཀའི་ཆོས་བརྒྱུད་གདོན་གྱིས་ཟིན་པ་ཡི། །ཀུན་དགའ་
དཔལ་ལྡན་ཞེས་པས་འཕྲུལ་དུ་བྲིས། །
༄༅། །ཅོལ་ཆུང་གཡམ་ལ་རྒྱུག་པ་རྣམས་ལ་ཆེས་མི་བཟོད་
པའི་བརྩེ་བའི་འབེལ་གཏམ་ལྷག་བསམ་རབ་
དཀར་ཞེས་བྱ་བ་བཞུགས་སོ། །
ངེས་དོན་གདོང་ལྔ་ལེགས་བཤད་གཡུ་རལ་གསིག །ལུང་རིགས་མཆེ་
སྡེར་བགྲད་པའི་ང་རོ་ཡིས། །ཕས་རྒོལ་གླང་བོ་སྟོང་གི་སྙིང་འགས་པ། །རིགས་
པའི་དབང་ཕྱུག་རྣམས་ལ་གུས་ཕྱག་འཚལ། །དགེ་བཅུ་ཚང་བའི་ཡུལ་དུ་སྐྱེས་
268



ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
ན་ཡང་། །དགེ་ལ་དུག་ཏུ་བལྟ་བའི་མཁས་རློམ་དག །དགེ་དང་མི་དགེའི་སྐྱོན་
ཡོན་ཕྲ་བ་རྣམས། །དཔྱོད་པའི་ཤེས་རབ་བྲལ་ཕྱིར་བག་ཡོད་ཀྱིས། །ཡབ་མེས་
དག་གི་ལུགས་སྲོལ་ངོ་མཚར་ལ། །ཐན་དུ་བལྟ་ཞིང་གཞན་ལུགས་རྗེས་བརྗོད་
ལ། །དགའ་ཡང་གཞན་གྱི་ལད་མོ་མ་འཁྱོལ་བ། །ཁྲེལ་མེད་བླ་བཙོང་ཁྱུ་ཚོགས་
འདི་ན་སྣང་། །ཚུལ་རོལ་མཛེས་པའི་ལྟ་ལ་ཞེན་དྲགས་པས། །ཆོས་དང་རིག་
གཞུང་ཉིན་བྱེད་གསར་བའི་དཔལ། །འཚོ་གནས་པད་མོ་རྒྱས་པའི་གེགས་
ཉིད་ཅེས། །མུ་ཅོར་སྨྲ་བའི་རང་རིགས་འདི་ན་སྣང་། །འཛམ་གླིང་གོ་ལ་ཟླུམ་
པོའི་སྒར་སྟེང་གི །དངོས་ཡོད་ཚུལ་ལའང་རིག་པས་ཞིབ་འཇུག་བྲལ། །མི་
རིགས་རིག་གཞུང་རྗེས་ལུས་རྐྱེན་ཡིན་ཞེས། །ཕ་བསད་པ་ན་རྒྱལ་རྔ་རྡུང་
མཁན་མང་། །བག་ཆགས་རྙིང་བའི་ངོས་ཀྱི་དགྲ་འདྲེ་དང་། །ཕུང་སྦྱོར་དཔུང་
ཚོགས་དེ་དག་དབྱེ་གྱུར་ན། །རིགས་དང་རྣམ་གྲངས་མཐའ་ཡས་ཡོད་སྲིད་
ཀྱང་། །བཞིར་ཕྱེ་རེ་རེའང་གཞོམ་ཞིག་གཏོང་དགོས་ཟེར། །འོ་ན་བག་ཆགས་
རྙིང་བ་ཡིན་གྱུར་ན། །མཐའ་གཅིག་སྤང་བྱ་ཡིན་པས་ཁྱབ་བམ་ཅི། །ཁྱབ་ན་
གངས་ཅན་སྐད་དང་གོམས་སྲོལ་སོགས། །མཐའ་དག་དོང་སྤྲུགས་བྱོས་ལ་
དེ་རྗེས་སུ། །དངོས་པོའི་དཔལ་ཡོན་གོང་འཕེལ་ཐོངས་ཤིག་དང་། །བོད་མིའི་
ཞེ་འདོད་རྫོགས་པར་སྐོང་ཐུབ་བམ། །རིག་གཞུང་གོམས་གཤིས་བསམ་བློའི་
བདེ་སྐྱིད་སོགས། །བརླག་སྟེ་ཡར་རྒྱས་གཏོང་བ་ཡིན་ནོ་ལོ། །ཕྱོགས་ལྷུང་གདོན་
གྱི་དྷ་དྷུ་རས་མྱོས་པའི། །དམ་པ་ལྷ་ཆོས་གངས་རི་དཀར་བོའི་མདངས། །ཇི་
བཞིན་མ་མཐོང་རང་གིས་མི་ཤེས་ན། །རིན་བྲལ་ནོར་བུ་འདམ་ལ་འཕངས་
མཁན་མང་། །གལ་ཏེ་ཁོ་བོས་སྔར་གྱི་ཁས་ལེན་ལྟར། །བག་ཆགས་ཡིན་ན་
269



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྤང་བྱས་མ་ཁྱབ་ཀྱང་། །དམ་པ་ལྷ་ཆོས་བག་ཆགས་སྤང་བྱ་སྟེ། །དེ་ཡི་དམིགས་
ཡུལ་མཐར་ཐུག་སངས་རྒྱས་ནི། །ཐར་འདོད་རྣམས་ཀྱིས་མཐོ་སྙེག་བྱ་ཡུལ་
ལས། །འཇིག་རྟེན་འཚོ་གནས་འབུང་མཁན་གང་དག་གིས། །དོན་དུ་གཉེར་
བྱ་གཏན་ནས་མ་ཡིན་ཞེས། །ལྟར་སྣང་རིགས་པའི་མུ་ཅོར་སྒྲོག་གྱུར་ན། །འོ་
ན་སངས་རྒྱས་གོ་འཕང་ཐོབ་པ་ལ། །དོན་གཉེར་མེད་ཕྱིར་དམ་པ་ལྷ་ཆོས་ནི། །
མཐའ་གཅིག་སྒྲུབ་མི་དགོས་པས་ཁྱབ་པར་ཐལ། །འདོད་ན་ཉན་རང་གིས་
ཀྱང་རེ་ཞིག་ལ། །སངས་རྒྱས་གོ་འཕང་དོན་དུ་མི་གཉེར་བས། །དམ་པ་ལྷ་
ཆོས་སྒྲུབ་མི་དགོས་པར་ཐལ། །གཞན་ཡང་ངན་སོང་ལས་ཐར་མཐོ་རིས་ཀྱི། །
ཐར་བ་དེ་ཡང་སྒྲུབ་དགོས་མི་གདའ་འམ། །ཚེ་འདིའི་འཚོ་ཚུལ་ཁོ་ནས་ཡིད་
ཚིམ་ནས། །ཚེ་འདིའི་ཕྱི་མ་རྒྱབ་ཏུ་བོར་བ་དང་། །ཚེ་འདིའི་རིགས་པས་དམ་
པ་ལྷ་ཆོས་ལ། །ཚེ་རབས་འཕྲེང་བ་ཞེན་པ་ལོག་ཁྱོད་ཀྱིས། །མཆོག་གསུམ་མི་
བདེན་ལས་འབྲས་ཁྱད་དུ་གསོད། །མི་དགེ་བཅུ་ལ་འཆོལ་ཉོག་སྤྱོད་པ་ཡི། །
འཚོ་གནས་སྡུག་ཅག་འདི་ལྟའི་ངང་ཚུལ་གྱིས། །བོད་མིའི་རེ་འདོད་སྐོང་བར་
བྱེད་ནུས་སམ། །ཚེ་འདིར་ལེགས་ཚོགས་བདེ་སྐྱིད་ལྡན་དགོས་ལ། །ཕྱི་མའི་
བདེ་སྐྱིད་ཀྱང་ནི་དགོས་པ་སྟེ། །འདི་ཕྱིའི་བདེ་སྐྱིད་འཕྲོག་པའི་དགྲ་བོ་ལ། །
མཚང་འབྲུ་གཡུལ་བཤམས་འཐབ་མོ་སྐྲུན་དགོས་སོ། །ཕྱོགས་ལྷུང་འབྱུང་
བོས་འཁུན་སྒྲ་ཤོར་བ་ལ། །ཕྱོགས་མཐུན་ཅ་ཅོའི་ང་རོའི་གཟེངས་མཐོ་ཡང་། །
ཕུལ་བྱུང་རིགས་པས་ལམ་ནས་འདས་གྱུར་པས། །ཡང་དག་རིགས་པས་བརྒལ་
བར་འོས་མ་ཡིན། །རང་འདོད་མཚོན་ཆས་རང་རེ་གངས་ཅན་པའི། །རིག་
གཞུང་གོམས་སྲོལ་སྲོག་ལ་གཟེན་གྱུར་ན། །རང་ཕྱོགས་གཉེན་གྱི་དྭངས་མ་ཡིན་
27)



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
གྱུར་ཀྱང་། །བརྩེ་མཆེད་སྙིང་གི་སྤུན་ཟླ་འབོད་པར་དཀའ། །གང་དག་ལོག་པའི་
ཁས་ལེན་མང་གྱུར་ཀྱང་། །རེ་རེའང་ལན་གྱིས་ངལ་བའི་དགོས་པ་བྲལ། །ལམ་
གོལ་རྩེ་བ་དམ་པ་ལྷ་ཆོས་ནི། །མི་རིགས་རྗེས་ལུས་ཐེབས་པའི་རྐྱེན་ཡིན་ཟེར། །
འོ་ན་བོད་ནང་སྔ་ཕྱི་རྐྱེན་དུ་མས། །རྒྱལ་བསྟན་ཉམས་ཉེས་ཆེན་པོ་བྱུང་བའི་
སྐབས། །དངོས་པོའི་དཔལ་ཡོན་ཡར་རྒྱས་བྱུང་དགོས་ན། །དེ་ལྟར་བྱུང་ངམ་
ལྟོས་དང་ཤིན་ཏུ་གསལ། །སྔོན་ཐོན་རྒྱལ་ཁབ་དག་ན་ཕྱི་ནང་གི །ཆོས་ལུགས་
སྣ་ཚོགས་དར་ཞིང་རྒྱས་གྱུར་ཀྱང་། །གང་གིས་གང་ལ་གནོད་པ་བྱས་མེད་
པའི། །དངོས་ཡོད་ཚུལ་ལའང་བློ་མིག་ལྡོང་འདིས་སྐྱོ། །ཆོས་དང་སྲིད་གཉིས་
འགལ་བའི་ཚད་བྱེད་ཀྱང་། །རྒྱལ་སྲིད་འཚེ་མེད་བདེ་བས་སྐྱོང་བ་ལ། །རྒྱལ་
སྲིད་ཆོས་བཞིན་སྐྱོང་བ་ཞེས་བྱ་བས། །ཅོལ་ཆུང་རང་རིགས་འགའ་རྣམས་
བག་ཡོད་ཀྱིས། །ཀྱེ་ཀྱེ་སྤྲེལ་སྲིན་རིགས་ཀྱི་སྤུན་ཟླ་རྣམས། །རྗེས་ལུས་འདམ་
དུ་འདུག་པར་མི་བཟོད་ན། །ཆོས་དང་རིག་གཞུང་གོམས་གཤིས་མ་བརླག་
པར། །དཔལ་འབྱོར་ཡར་རྒྱས་འདབ་སྟོང་བཞད་ལ་བརྩོན། །ཆོས་ལྡན་མི་
རིགས་ལོ་རྒྱུས་རིང་མོ་འདི། །གཅེས་སྤྲས་དོ་སྣང་བྱེད་པ་འོས་པ་ལས། །རང་
དགར་དོང་ནས་སྤྲུགས་པར་མི་འོས་པས། །མཁས་རྣམས་ཀྱིས་ཀྱང་འདི་ལ་
དཔྱད་པར་རིགས། །ཆོས་ལ་དད་དང་མི་དད་གང་ཡིན་ཡང་། །ཆོས་ཀྱི་སྙིང་
དོན་གཞན་ཕན་བྱ་བ་འདི། །མ་བོར་ལྷག་བསམ་དཀར་བའི་རང་མདངས་
དེ། །འཇིག་རྟེན་འཚོ་གནས་གེགས་སུ་ག་ལ་འགྱུར། །ཀུན་ལ་ཞི་བདེ་རླུང་ལྟར་
གྲགས་པ་འདི། །ཁ་གཡེང་ཙམ་མིན་དོན་ལ་འབྱོར་མི་འབྱོར། །ཆོས་ལས་བཤད་
ལྟར་ཆགས་ལྡང་སྤང་ཚུལ་སོགས། །ཚུལ་བཞིན་ཉམས་སུ་ལེན་ལ་རག་ལས་
27]



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སོ། །ཕུལ་བྱུང་རིགས་གསར་ལག་རྩལ་དར་དྲགས་པས། །ཕྱི་དངོས་རྫས་འཕྲུལ་
ཡར་རྒྱས་བྱུང་ནའང་། །བྱམས་དང་སྙིང་རྗེའི་བསམ་བློས་ཕོངས་གྱུར་པས། །
ཆགས་སྡང་འཁྲུགས་རྩོད་འགྲན་པ་བཞིན་དུ་འཕེལ། །རིག་གསར་རིག་འཕྲུལ་
ཡིད་འོང་ལུས་ཕྲ་མ། །གནའ་བོའི་རིག་པའི་ན་ཆུང་གཞོན་ནུ་ཡི། །རྩེ་དགའི་
གྲོགས་སུ་ཐོབ་པའི་ངོ་མཚར་འདིས། །ཀུན་གྱི་ཡིད་ལ་ཟད་མེད་དགའ་བ་
འཇོ། །རེ་དོགས་ཅན་གྱི་བློ་གསལ་གཞོན་ནུ་རྣམས། །སྤང་ལ་ཤ་མོ་རྡོལ་བ་
བཞིན་དུ་འཕེལ། །ཆོས་ལ་དད་པའི་དུས་ཚོད་ཡོལ་ཟིན་པས། །བསྟན་འཛིན་
སྐྱེས་བུ་རྣམས་ཀྱི་ཐུགས་ཀྱིས་དགོངས། །ཆོས་པས་ཆོས་བཞིན་ཉམས་སུ་མ་
བླང་ན། །ཆོས་ལ་སྐྱོན་གྱི་སྒྲོ་འདོགས་མང་འདུག་པས། །ཆོས་བཤད་གྲྭ་བ་རྣམས་
ཀྱིས་བག་ཡོད་ཀྱིས། །ཐུབ་པའི་བསྟན་པ་སྙིང་ལས་གཅེས་པར་མཛོད། །ཆོས་
ཀྱི་ངོ་བོ་ཤིན་ཏུ་རྣམ་དག་ཀྱང་། །དེ་ཉིད་ཉམས་སུ་ལེན་པའི་རིམ་པ་ལ། །དོན་
དུ་འབྱོར་དང་མ་འབྱོར་ཡོད་ན་ཡང་། །གཟུར་ནས་མཁས་པས་མཁྱེན་གྱི་
གཞན་གྱིས་མིན། །ཆོས་འབག་གྱོན་པའི་དམ་པར་རྫུ་བ་འགས། །ཆོས་ལ་བེད་
སྤྱད་ཆོས་མིན་བྱེད་གྱུར་ཀྱང་། །ལུང་དང་རྟོགས་པའི་ཆོས་ཀྱི་སྐྱོན་མིན་ཏེ། །
གང་ཟག་རང་གི་དེ་ཉིད་ཤེས་པར་གྱིས། །ཐུགས་བསྐྱེད་སྨོན་ལམ་རྒྱ་མཚོའི་
མཐུ་གྲུབ་པ། །བསྟན་འགྲོའི་ཕན་བདེ་སྤེལ་བའི་འགྲོ་འདྲེན་མཆོག །མཚུངས་
མེད་བླ་སྤྲུལ་སྨན་གྱི་ལྗོན་པ་ཆེ། །སྡུག་བསྔལ་ནད་བརྒྱ་འཇོམས་པའི་བྱེད་
པོར་མཐོང་། །ངུར་སྨྲིག་མདངས་ཀྱིས་མཛེས་པའི་གྲྭ་བཙུན་རྣམས། །ཐུབ་
པའི་བཅས་པའི་མཚམས་ལས་མི་འདའ་བ། །ཕྱི་ནང་མཚུངས་པའི་ཆོས་པར་
བྱེད་གྱུར་ན། །ཐུབ་བསྟན་གཟི་འོད་ལང་ཚོ་འབར་བ་ངེས། །ལང་ལ་ཤོར་བའི་
272



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱད་པ་
གྲྭ་བཙུན་འགས། །ཐུབ་པའི་བཅས་ལ་འཁོན་པ་ཡི། །ཚུལ་མིན་སྤྱོད་པའི་ངང་
ཚུལ་འདིས། །རྒྱལ་བསྟན་ཀ་བ་འགྱེལ་གྱིས་དོགས། །ཁ་ནས་དྲང་བདེན་ཞེས་
བརྗོད་ཀྱང་། །དོན་དུ་དངུལ་དང་ནུས་ཤུགས་ལ། །རེ་བཅོལ་བྱེད་པའི་དཔང་
བོ་འདིས། །དམ་པའི་སྲོལ་ཀ་དུང་སྤྲུགས་བྱས། །གཞན་ནོར་འཕྲོག་པའི་རྐུན་པོ་
རྣམས། །དངུལ་གྱི་ཆོ་ལོ་ཐོབ་པ་ཡི། །ཁྲེལ་མེད་སྤྱོད་ངན་དར་དྲགས་པས། །ཉམ་
ཆུང་གཟུར་གནས་བློ་ཡིད་ཕམ། །འཐབ་རྩོད་འཁྲུགས་པའི་དུག་གི་ཆུ། །བདུད་
རྩི་བཞིན་དུ་དགའ་བས་འཐུང་། །ཡ་རབས་དམ་པའི་སྤྱོད་བཟང་རྣམས། །
བཤང་གཅིའི་འདམ་བཞིན་འདོར་བས་སྐྱོ། །མཁས་རློམ་མཚན་མོ་རྒྱུ་བ་འགས། །
བསྟན་ལ་སྡང་བའི་ཐན་སྐད་འབྱིན། །ཆེར་སྙིགས་དུས་ཀྱི་རྒུད་པ་ནི། །འབོད་
པའི་སྔོན་འགྲོའི་ཆོ་ག་བརྩོན། །བསྟན་པའི་ཉི་མ་མ་ནུབ་པ། །བསྟན་ལ་ཐན་
སྐྱེལ་སྲིན་བྱ་ཁྱོད། །མུན་པའི་ཁུང་བུ་ངལ་གསོས་ལ། །བསྟན་པ་ནུབ་ཚེ་ད་
གདོད་ལོངས། །ལྷག་བསམ་འོ་མཚོ་ལས་འཕོས་པའི། །བདག་གི་བརྩེ་བའི་
འབེལ་གཏམ་འདིས། །སྐལ་བཟང་དགའ་བའི་གཉེན་གྱུར་ཏེ། །འཚེ་མེད་
བདེ་དགའ་རྒྱས་གྱུར་ཅིག །ཅེས་པ་འདི་ནི་༧ཀུན་དགའ་དཔལ་ལྡན་དུ་འབོད་པས་བྲིས་པ་དགེ །
༄༅། །བསླབ་བྱ་སྐལ་བཟང་དགའ་སྟོན་
ཞེས་བྱ་བ་བཞུགས།
ངེས་དོན་ལུང་རིགས་ཟབ་མོའི་མཆེ་སྡེར་བགྲད། །གཞན་སྟོང་འཇིགས་
མེད་དཀར་མོའི་ངར་སྐད་ཀྱིས། །ཕས་རྒོལ་གླང་བོ་སྟོང་གི་སྙིང་འགས་པ། །
273



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དྲིན་ཅན་བླ་མ་དམ་པས་ཁྱོད་ལ་སྲུངས། །རབ་ཡངས་བློ་གྲོས་བཟང་བོའི་
ཡལ་འདབ་རྒྱས། །རྣམ་དཔྱོད་རིག་པའི་གེ་སར་གྱིས་མཛེས་པ། །བསླབ་གསུམ་
ཁྲིམས་ཀྱི་པད་མ་དཀར་བོའི་ལྟོར། །མངོན་ཆགས་རྐང་དྲུག་གཞོན་ནུ་དལ་
ཅིག་གསོན། །ཨེ་མ་ལན་གཅིག་རྙེད་པའི་དལ་བའི་རྟེན། །དཔེ་གྲངས་རྒྱུ་ཡིས་
རྙེད་པར་དཀའ་ཚུལ་དང་། །རྙེད་ན་དོན་དང་ལྡན་པར་ཤེས་བྱས་ཏེ། །དུས་
ཀུན་སྙིང་བོ་ལེན་ལ་བརྩོན་པར་གྱིས། །དམ་ཆོས་རྣལ་མ་སྒྲུབ་པར་འདོད་
གྱུར་ན། །དེ་ཡི་རྟེན་ལ་ཚངས་སྤྱོད་ཚུལ་ཁྲིམས་འདི། །རྒྱལ་བའི་མདོ་རྒྱུད་ཀུན་
ནས་བསྔགས་པའི་ཕྱིར། །དུས་ཀུན་ཚུལ་ཁྲིམས་དག་ལ་འབད་པར་གྱིས། །
དེ་ཡི་རྒྱུ་མཚན་འབུམ་སྡེ་གོ་དགུའི་ནོར། །གང་གི་བློ་གྲོས་མགུལ་བར་རབ་
བརྒྱན་པ། །དབྱིག་གཉེན་ཞབས་ཀྱིས་ཁྲིམས་ནི་རྒྱུ་མི་རྒྱུའི། །ས་བཞིན་ཡོན་
ཏན་ཀུན་གྱི་གཞི་རྟེན་གསུངས། །སྡོམ་པ་མ་ཐོབ་ཐོབ་པར་བྱེད་པའི་ཐབས། །
ཐོབ་པ་མི་ཉམས་སྲུང་བར་བྱེད་པ་དང་། །དགག་སྒྲུབ་བསླབ་བྱ་ངོ་བོ་དབྱེ་བ་
སོགས། །རྒྱས་པར་འདུལ་བའི་གཞུང་ལས་ཤེས་པར་གྱིས། །བུད་མེད་རྨ་བའི་
སྒོ་གསུམ་གང་རུང་ལ། །འདོད་པའི་ལོག་པར་གཡེམ་དང་དེའི་ཆར་གཏོགས། །
འདོད་ལོག་རིགས་གྱུར་ཐམས་ཅད་ལེགས་སྤངས་ཏེ། །སྲིན་མོའི་འཛུམ་དཀར་
འོག་ཏུ་མ་འཛུལ་གལ། །གཞི་བསམ་སྦྱོར་བ་མཐར་ཐུག་ཚང་བའི་སྒོས། །མི་
འམ་མིར་ཆགས་པ་ཡི་སྲོག་བཅད་དང་། །དེ་ཡི་ཁོང་གཏོགས་སྲིན་བུ་ཕྲ་མོ་
ཡི། །སྲོག་ལ་འཚེ་བ་སྤངས་དགོས་ཤེས་པར་གྱིས། །རིན་ཐང་ཚང་བའི་དངོས་
པོ་རྐུ་བ་འདི། །ཐུབ་པའི་རྗེས་འཇུག་རྣམས་ཀྱིས་སྤངས་དགོས་ཕྱིར། །སྣོད་
བཅུད་བདག་ཏུ་མ་བཟུང་འགའ་མེད་པས། །འདི་རིགས་བློ་གྲོས་ཞིབ་མོས་
༡74



པོད་བརྒྱུད་ང་།
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བུ་བརྩེ་བའི་རང་སྒྲ།
དཔྱད་པར་གྱིས། །གོང་མའི་ཡོན་ཏན་མེད་ཀྱང་ཡོད་པའི་སྒོས། །མི་ཆོས་བླ་
མའི་རྫུན་སྨྲ་དེ་བཞིན་དུ། །གྲུབ་རྫུ་ཐོ་ཅོའི་སྤྱོད་པ་ཐམས་ཅད་ཀྱང་། །རང་རེ་
མཁོ་མིན་དེ་སྤངས་ཐབས་ལ་བརྩོན། །དེ་ཡི་སྐྱོན་གྱི་བ་མོས་རེག་གྱུར་ན། །
ཚངས་སྤྱོད་འདབ་སྟོང་གཞི་ནས་ཕམ་གྱུར་ཏེ། །ཡོན་ཏན་འབྲས་བུ་ཚེ་འདིར་
འབྱུང་དཀའ་བས། །དེ་ཕྱིར་ཉེས་པའི་སྐྱོན་གྱིས་མ་གོས་གལ། །གཞན་ཡང་
ཁུ་འབྱིན་འཁྲིག་ཚིག་བསྙེན་བཀུར་བསྙེན། །ཁང་བ་ཁང་ཆེན་དང་ནི་གཞི་
མེད་དང་། །བག་ཙམ་དགེ་འདུན་དབྱེན་དང་དེ་རྗེས་ཕྱོགས། །ཁྱིམ་སུན་འབྱིན་
དང་བཀའ་བློ་མི་བདེ་བ། །འདི་ཡིས་གཙོར་གྱུར་ལྟུང་བ་ཕྲ་རགས་ཀྱི། །བཅས་
དང་རང་བཞིན་ཁ་ན་མ་ཐོ་བའི། །ཉེས་པའི་སྐྱོན་གྱིས་དང་བོར་མ་ཟིན་གལ། །
གལ་ཏེ་ཉོན་མོངས་དབང་གིས་ཟིན་གྱུར་ན། །ཉམས་པ་ཕྱིར་བཅོས་ཐབས་
སོགས་འདུལ་བ་ལས། །གང་གསུངས་ལག་ལེན་གནད་དུ་ཐོན་དགོས་ན། །
རང་སྟོབས་བློ་ཡི་ར་བར་མི་འཆུན་པས། །བརྟན་མཁས་ཡོན་ཏན་ལྡན་པའི་
བླ་མ་དེ། །བསམ་སྦྱོར་དག་པས་ཚུལ་བཞིན་ལེགས་བསྟེན་ནས། །ཕུལ་བྱུང་
འདུལ་གཞུང་རྒྱ་མཚོའི་འཇིང་བ་ལས། །མན་ངག་ནོར་བུ་ལེན་པའི་ཐབས་
ལ་བརྩོན། །སྡོམ་གསུམ་ཉེས་པའི་ཚོགས་རྣམས་གང་བྱུང་ཡང་། །མིང་རྐྱང་
བཏགས་ཡོད་རྐྱེན་གྱིས་བསྒྱུར་རུང་བ། །ཤེས་ནས་བླ་མ་ལྷ་ལ་གནོང་འགྱོད་
ཀྱིས། །བཤགས་པས་དག་པར་གསུངས་ཕྱིར་དེ་དོན་བརྩོན། །སྤྱིར་ན་དེང་
དུས་གྲྭ་གཞོན་ཕལ་མོ་ཆེ། །ཚུལ་ཁྲིམས་དག་ཅིང་མང་དུ་ཐོས་པས་ཕྱུག །གང་
ཞིག་མཐོང་བས་དགའ་དད་འགྲན་པ་བཞིན། །འཕེལ་བའི་ངང་ཚུལ་སུས་
ཀྱང་བཟློག་པར་དཀའ། །འོན་ཀྱང་འགའ་རེས་སྐྱ་ཆས་རྒྱུན་གྱོན་དང་། །མཚོན་
275



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གྲི་རྒྱུན་གྱི་དྭངས་མར་འཛིན་པ་དང་། །ཁྱིམ་པའི་ཁ་འཛིན་ཚོང་ཁེ་བུན་བསྐྱེད་
སོགས། །འདི་དག་མཐོང་ཚེ་ཐུབ་པའང་ཡིད་མུག་འདོན། །དགག་སྒྲུབ་བསླབ་
བྱའི་ཆུ་གཏེར་རླབས་ཕྲེང་གིས། །བློ་དམན་བྱིས་པའི་ཡིད་ལ་འཇིགས་སྟེར་
བས། །ཐུབ་བསྟན་ནོར་བུའི་གླིང་དུ་བགྲོད་པ་ལ། །བསྙེན་རྫོགས་གྲུ་ལ་མ་ཞུགས་
ཀྱེ་མ་བླུན། །བདེ་བའི་མལ་དུ་ལུས་སེམས་དལ་བའི་སྐབས། །རྣམ་རྟོག་ཚོན་
རྣམས་སྨྱུག་རྩེར་ལུད་པ་ཡིས། །རབ་དཀར་གཞི་ལ་ཅི་དགར་བསྐྱོད་པའི་
མཐའ། །ཟད་པའི་མཐའ་ལ་ནམ་ཡང་ཐུག་མ་ཡིན། །ཡང་ཅིག་གསོན་དང་
གྲྭ་བཙུན་གཞོན་ནུ་ཁྱོད། །ལོ་ཡི་ཕྲེང་བ་མང་བོར་བདག་ཉིད་ཀྱིས། །གཅེས་
པར་བསྐྱངས་ཤིང་བརྩེ་བའི་འབེལ་གཏམ་སོགས། །གང་སྨྲས་ལས་གཞན་
དེ་ལས་འདིར་ལྷག་མེད། །འོན་ཀྱང་རྣམ་གསུམ་གོས་ཀྱིས་མཛེས་བཞིན་དུ། །
ཞི་དུལ་བག་ཡོད་མཚམས་ལས་མི་འདའ་བར། །རྒྱ་ཆེན་གཞུང་ལ་ཐོས་བསམ་
དཔྱིས་ཕྱིན་དུ། །བྱེད་པ་འདི་འང་སྙིང་གི་དཀྱིལ་དུ་ཟུངས། །ཚད་མ་མདོ་དང་
སྡེ་བདུན་བཅས་པའི་གནད། །ཕྱོགས་གཅིག་བསྡུས་པའི་བསྟན་བཅོས་བསྡུས་
གྲྭ་ལ། །ཕྲ་ཞིབ་བློ་གྲོས་གསལ་བའི་མིག་ཐོབ་ན། །དབུ་ཕར་གཞུང་ལའང་གོ་
བའི་ནོར་མཆོག་སྟེར། །ད་དུང་དེས་ཀྱང་ཆོག་པར་མི་འཛིན་པར། །ཟབ་དང་
རྒྱ་ཆེའི་ཕ་རོལ་ཕྱིན་པའི་གཞུང་། །རྟག་ཆད་མཐའ་བྲལ་ཟབ་མོ་དབུ་མ་ལ། །
རྟག་ཏུ་བརྩོན་པས་རིམ་པར་སློབས་ཤིག་ཀྱེ། །ཆོས་མངོན་མཛོད་དང་འདུལ་
བའི་དགའ་ཚལ་ལ། །བློ་གྲོས་ཉིན་བྱེད་མཛའ་བ་སྡེབ་གྱུར་ན། །འཕྲལ་དུ་དགེ་
ལེགས་དྲི་བསུང་ལྡང་བ་ཡིས། །གཟུར་གནས་རྐང་དྲུག་དགའ་བའི་གཉེན་
དུ་འགྱུར། །ཨུ་དམ་ཝ་རའི་མེ་ཏོག་ཇི་བཞིན་དུ། །ཤིན་ཏུ་འཕྲད་དཀའ་རྒྱུད་
276



ཇོ་ནང་ཨེ་ཝཾ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
སྡེ་རྣམ་བཞི་དང་། །ཁྱད་པར་དུས་ཀྱི་འཁོར་ལོའི་ཟབ་གནད་ལ། །རྣམ་དཔྱོད་
བློ་གྲོས་འོད་སྣང་སྤྲོ་བ་རིགས། །བདག་བློ་བརྩེ་བའི་སྤྲིན་གྱི་བ་གམ་ལས། །
འཕོས་པའི་ལེགས་བཤད་གསར་བའི་ཨུཏྤལ་ཕྲེང་། །གཞོན་ནུ་གང་གི་མགུལ་
བའི་རྒྱན་གྱུར་ཏེ། །བསྟན་ལ་གོ་རིམ་བཞིན་དུ་འཇུག་པར་ཤོག །ཅེས་པ་འདི་རང་
སློབ་ཤེས་རབ་བསྟན་འཛིན་གྱི་ངོར་ཕྲན་ཀུན་དགའ་དཔལ་ལྡན་གྱིས་བྲིས་པ་དགེ་ལེགས་འཕེལ།
༄༅། །འབེལ་གཏམ་ལྷག་བསམ་ཁ་
བའི་རང་མདངས།
རྒྱལ་བསྟན་བླ་ལྷག་ཏུ་བཀུར་བའི་དད་ལྡན་ཕོ་མོ་རྣམས་ལ་ཞུ་དོན། སྤྱིར་
རང་ཅག་རྣམས་ཀྱི་རྙེད་པར་དཀའ་བའི་དལ་འབྱོར་གྱི་མི་ལུས་རིན་པོ་ཆེ་
ཐོབ། རྒྱལ་བའི་བསྟན་པ་དང་མཇལ། དགེ་འདུན་པའི་སྡེ་རིན་པོ་ཆེ་
བཀུར་དུ་ཡོད་པའི་དུས་སྐབས་འདི་འདྲ་བ་ནི་སྔོན་བསགས་ཀྱི་ཚོགས་ཁྱད་
པར་ཅན་གྱི་ལག་རྗེས་ལས་བྱུང་བ་ཡིན་པ་ངོས་ཟིན་པར་བྱས་ཏེ། རྙེད་
དཀའ་བའི་མི་ལུས་འདི་དོན་མེད་ཆུད་ཟོས་སུ་མི་གཏོང་བ་ངེས་པར་དོན་
དང་ལྡན་པ་ཞིག་བྱེད་དགོས། དེ་ཡང་རང་ངོས་ནས་དགེ་བ་བཅུ་བསྒྲུབ་
པ་དང་མི་དགེ་བ་བཅུ་སྤངས་ཏེ་མཆོག་གསུམ་སྐྱབས་གནས་ཡང་དག་ཏུ་
འཛིན་དགོས། ཁྱད་པར་རང་གི་བུ་རྒྱུད་དུ་གྱུར་པའི་གྲྭ་བ་རྣམས་ཁྱིམ་དུ་
བཟུང་སྟེ་ས་སྐོ་རྡོ་སློག་ཚོང་ཁེ་སོགས་ཁྱིམ་གྱི་བྱ་བ་རྣམས་བྱེད་དུ་བཅུག་ན་
ཚེ་འདི་ཕྱི་ཐམས་ཅད་ལ་བཀྲ་མི་ཤིས་པ་འདུལ་བ་སོགས་ལས་གསུངས། དེས་
277



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ན་དགོན་པའི་ཆོས་གྲལ་དུ་ཞུགས་ནས་དཔེ་ཆ་དང་སྒྲུབ་གྲྭ་སོགས་ལ་བཞག་
སྟེ་རྒྱལ་བའི་བསྟན་པ་ལ་ཞུགས་ན་ཚེ་འདི་ཕྱི་ཐམས་ཅད་ལ་བཀྲ་ཤིས་ཤིང་
ལེགས་ཚོགས་ངང་གིས་འཕེལ་བ་མདོ་ལས་གསུངས་ཡོད་པས་དེ་དོན་ཐུགས་
ལ་འཛིན་དགོས། ཁྱད་པར་རང་ཁྱིམ་གྱི་གྲྭ་རྒན་གཞོན་སུ་ཡིན་ཡང་དགོན་
ནང་དུ་བསྡད་དེ་དམ་པའི་ཆོས་བསྒྲུབ་ན་ཁྱེད་ཅག་དད་ལྡན་ཕོ་མོ་རྣམས་
ཀྱི་དགའ་བ་རྒྱ་ཆེན་པོ་བྱས་ཏེ་གྲྭ་བ་དེ་ལ་ཞབས་ཕྱི་དང་གུས་བཀུར་བྱེད་
པ་དང་། རང་ཁྱིམ་ནས་གྲྭ་བ་དེ་ལ་དགོས་པའི་མཐུན་རྐྱེན་ཐ་ན་མེ་འབུད་
པའི་བུད་ཤིང་ཚུན་ཆད་ཀྱི་དགོས་པ་བསྒྲུབ་ཏེ་དམ་པའི་ཆོས་བསྒྲུབ་པའི་
མཐུན་རྐྱེན་ལ་འབད་ན། ཁྱེད་ཚང་གི་དེ་ཡི་ལོ་ཁམས་ལ་རིམ་འགྲོ་སྲུང་བ་
ཅི་ཡང་མ་བསྒྲུབ་ཀྱང་ཁྱེད་ལ་བཀྲ་ཤིས་བདེ་ལེགས་ཕུན་སུམ་ཚོགས་པའི་
ངང་ནས་ལོ་ཕྱུགས་ལེགས་ཤིང་བྱ་བ་ཐམས་ཅད་ལམ་འགྲོ་ཞིག་ཡོད་པ་ནི་
རྒྱ་བོད་ཀྱི་མཁས་པ་དང་གྲུབ་ཐོབ་ཀྱི་དགོངས་ཀློང་གཅིག་ཏུ་ངེས། སྔོན་
གྱི་ལས་ཀྱི་རྣམ་པར་སྨིན་པ་མ་གཏོགས་འཕྲུལ་རྐྱེན་ངན་པ་ཐམས་ཅད་བསྒྱུར་
ནས་བཀྲ་ཤིས་པའི་རང་བཞིན་དུ་བྱེད་པ་ནི་དཀོན་མཆོག་བདེན་པའི་མཐུ་
ནུས་ཡིན་པར་ངེས། དེར་མ་ཟད་དགོན་ནང་གི་གྲྭ་བས་ཆོས་བསྒྲུབ་པའི་
སྟོབས་ཀྱིས་མཐུན་རྐྱེན་བྱེད་པའི་ཁྱེད་གཟའ་མིས་གཙོར་གྱུར་འབྲེལ་ཐོགས་
པ་ཐམས་ཅད་བྱ་བརྒྱ་འུར་གཅིག་བཞིན་ཐར་བ་དང་ཐམས་ཅད་མཁྱེན་པའི་
གོ་འཕང་ལ་མཉམ་དུ་འགྲོ་བ་ཡིན་པ་རྗེ་མི་ལ་རས་པས་ཀྱང་འདི་ལྟར་གསུངས་
ཏེ། རི་ལ་འདུག་པའི་བསྒོམ་ཆེན་དང་། །འཚོ་བ་སྦྱོར་བའི་སྦྱིན་བདག་
གཉིས། །སངས་མཉམ་པར་རྒྱུ་བའི་རྟེན་འབྲེལ་ཡོད། །རྟེན་འབྲེལ་གྱི་རྒྱལ་
28



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
བོ་བསྔོ་བ་ཡིན། །གསུངས་པ་འདི་ཉིད་ད་ལྟར་སྐབས་བབ་ཀྱི་བཤད་བྱའི་
ལུང་དུ་དྲངས་ན་ཧ་ཅང་འགྲིགས་པ་ཞིག་ཡིན། དེ་སོགས་ཕན་ཡོན་རྒྱ་ཆེན་
པོ་རྣམས་ལ་ཅུང་ཟད་ཞིག་བསམ་བློ་བཏང་སྟེ་རང་ཁྱིམ་གྱི་གྲྭ་རྒན་གཞོན་
ཐམས་ཅད་ལ་བརྩི་བཀུར་དང་གུས་བཀུར་བྱས་ཏེ། དགོན་ནང་ནས་ཆོས་
བསྒྲུབ་པའི་མཐུན་རྐྱེན་གང་དགོས་བྱེད་པ་ནི་ཁྱིམ་པ་ཕོ་མོ་ཐམས་ཅད་ལ་
སྐབས་སུ་བབ་པའི་ལས་སུ་བྱ་བ་ཡིན་པར་སེམས། དེ་ལྟར་མི་བྱེད་པ་རང་
ཁྱིམ་གྱི་གྲྭ་རྒན་རེ་ཡོད་ན་དེ་ལ་ཆོས་བསྒྲུབ་པའི་མཐུན་རྐྱེན་གང་ཡང་མི་བྱེད་
པ་དང་། གྲྭ་བ་ཆུང་བ་རྣམས་མར་རང་ཁྱིམ་དུ་ཕབ་སྟེ་ཚོང་ཁེ་དང་། ཕྱུག་
རྫི་ས་རྐོ་རྡོ་སློག་སོགས་དང་ཁྱད་པར་སྐུ་བཅས་བྱེད་དུ་བཅུག་ན། བསྟན་
པའི་མཐའ་ལ་ཐུག་ཅིང་དུས་ངན་སྙིགས་མའི་ཐན་རྟགས་ཡིན་པས་རང་གཞན་
ཐམས་ཅད་ལ་བཀྲ་མི་ཤིས་ཤིང་མི་ལུས་དོན་མེད་དུ་བཏང་སྟེ་དམྱལ་བ་ཡི་
དྭགས་དུད་འགྲོ་སོགས་སུ་སྐྱེས་ཏེ་སྡུག་བསྔལ་རྒྱུ་ཆེན་པོ་ཉམས་སུ་མྱོང་བ་
ནི་བཅོམ་ལྡན་འདས་ཀྱི་མདོ་དུ་མ་ན་གསུངས་ཡོད། རང་གཞན་ཐམས་
ཅད་ཀྱི་སྤྱོད་ངན་སྣ་ཚོགས་བྱས་ན་འབྲས་བུ་དུས་ངན་སྙིགས་མའི་རང་མཚང་
བསྟན་པ་ལས་དུས་ངན་ཞེས་རང་སྟེང་དུ་གློ་བུར་དུ་ཤར་བ་ནི་མེད་ངེས་ཏེ།
ཨོ་རྒྱན་ཆེན་པོས། སྤྱོད་ངན་རང་གིས་བྱས་ནས་དུས་ངན་ཟེར། །ཞེས་
གསུངས་སོ། །དེ་ལྟར་བླང་དོར་ཐམས་ཅད་ངོས་བཟུང་སྟེ་སེམས་ལ་གལ་
བོ་ཆེའི་ཚུལ་དུ་འཛིན་པ་གལ་ཆེ། ལྷག་པའི་བསམ་པས་བསྐུལ་ཏེ་ཀུན་དགའ་ནས་ཕྲིས་ཟེར་
བ་ལྟར་བྲིས།
འདིར་དགེ་འདུན་པའི་སྡེ་རིན་པོ་ཆེ་ལ་གུས་པས་ཞུ་བ། རང་ཅག་རྣམས་
279



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱིས་ད་སྐབས་དལ་འབྱོར་གྱི་མི་ལུས་ཐོབ་པ་དང་། མཚན་ལྡན་དགེ་བའི་
བཤེས་གཉེན་དང་འཕྲད། རྒྱལ་བའི་བསྟན་པ་ལ་ཞུགས་ཏེ་རབ་ཏུ་བྱུང་
བའི་སྐལ་བཟང་རྫོགས་ལྡན་གྱི་དཔལ་ཡོན་འདི་ལྟ་བུ་མངོན་དུ་གྱུར་སྐབས།
སོར་མདོ་ལས། དགེ་འདུན་མཐུན་པ་བདེ་བ་སྟེ། །ཞེས་གསུངས་པ་ལྟར་དགེ་
འདུན་པ་རྣམས་ནང་ཕན་ཚུན་ཐུགས་མཐུན་ཞིང་ཁྲིམས་གཙང་བའི་སྒོ་ནས་
རྒྱལ་བསྟན་རིན་པོ་ཆེ་ལ་ཐོས་བསམ་བསྒོམ་གསུམ་དང་འཆད་རྩོད་རྩོམ་
གསུམ་སོགས་ལེགས་པའི་བྱ་བ་ཐམས་ཅད་ལ་ཚུལ་བཞིན་དུ་བསླབ་ན་རང་
གཞན་ཀུན་འདི་ཕྱི་ཐམས་ཅད་ལ་ཕན་དང་བདེ་བའི་ལེགས་ཚོགས་ཐམས་
ཅད་མ་བོས་ངང་གིས་འདུ་ལ། ཁྱིམ་པ་སུན་འབྱིན་སོགས་མ་རབས་ཀྱི་སྤྱོད་
ཚུལ་ཡ་ང་བ་ལས་ལྡོག་སྟེ་ཅིས་ཀྱང་རང་ཉིད་གཞན་གྱིས་བསྔགས་འོས་ཡ་
རབས་དམ་པའི་སྤྱོད་བཟང་ལས་ནམ་ཡང་མི་འདའ་བ་ཞིག་ཏུ་གྱུར་ན་རང་
ཉིད་ལ་འདི་ཕྱི་ཀུན་ཏུ་ཕན་པ་དེ་ལས་ཆེ་བ་མེད་སྙམ། ཐ་ནའང་ཆོས་
གྲུལ་གཅིག་གིས་བསྡུས་པའི་དགེ་འདུན་པའི་སྡེའི་ནང་ཕན་ཚུན་མཐུན་སྣང་
ནོར་བུའི་འོད་ཀྱིས་ཁྱབ་པ་ནི་ཆེས་ཤིན་ཏུ་གལ་ཆེ་མ་གཏོགས། གལ་ཏེ་དགེ་
འདུན་བཞི་སྡེ་མ་ཟད་དགེ་སློང་གཉིས་ནང་ཕན་ཚུན་འགལ་བའམ་ཡང་ན་
དགེ་འདུན་དབྱེན་གྱི་བྱ་ལས་ལ་ཞུགས་ན་ཕྱི་མ་ཚ་དམྱལ་སོགས་རིམ་གྱིས་
འགྲིམ་སྟེ་མནར་མེད་དུ་སྐྱེ་བ་སོགས་རྣམ་སྨིན་ཡ་ང་བ་མང་དུ་མཆིས་པས་
དེ་འདྲ་རང་སྟེང་དུ་བྱུང་ན་བཟོད་དཀའ་བས། དེ་དག་ལ་ཞིབ་ཏུ་དཔྱད་
དེ་རང་ཉིད་དེ་འདྲ་ལ་ཚེ་རབས་ཀུན་ཏུ་མི་འགྱུར་བར་སྨོན་ཏེ། དེ་བས་
ཚེ་རབས་ཀུན་ཏུ་དགེ་བའི་བཤེས་ཀྱི་མགོན་དང་བཅས་ཏེ་རྒྱལ་བསྟན་ལ་
280



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
ཐོས་བསམ་བྱེད་པའི་སྐལ་བ་ཞིག་བྱུང་ན་ཅི་མ་རུང་སྙམ་པའི་སྒོ་ནས། ཡ་
རབས་དམ་པའི་སྤྱོད་བཟང་འཇིག་རྟེན་ཀུན་གྱིས་བསྔགས་འོས་སུ་གྱུར་པ་
ལ་སྒོ་གང་ཐད་ནས་རང་ཉིད་ལ་ཤ་ཚ་བ་ཞིག་ཡིན་ན་འབད་པ་གལ་ཆེ་སྙམ་
སྟེ་ཕན་པའི་སེམས་ཀྱིས་བྲིས་པ་ལས། གཞན་ལ་ཟུར་ཟ་སོགས་གཏན་མ་
ཡིན་པས་ཀུན་གྱིས་ཐུགས་ལ་བཟུང་ན་ཕན་ཡོན་ཆེ་སྙམ་ལགས༔ ཞེས་པ་འདིའང་
ཀུན་དགའ་ལ་མཁོ་ནས་ཤི་མིང་ནས་བྲིས་
༄༅།།གཞན་གང་ལ་ཡང་ཟུར་ཟ་མ་ཡིན་པ་རང་སེམས་
སྐྱོ་གླུ་ཞེས་བྱ་བ་བཞུགས་སོ། །
བཀའ་འཁོར་གསུམ་དང་མདོ་སྔགས་རྒྱུད་སྡེ་ཡི་གནས་རྣམས། །མ་འདྲེས་
ཇི་བཞིན་གཟིགས་པའི་དུས་གསུམ་གྱི་སངས་རྒྱས། །རྗེ་བཙུན་འཇམ་དབྱངས་
མི་ཡི་བླ་མ་རུ་བྱོན་པ། །ངག་དབང་བློ་བཟང་འཕྲིན་ལས་སྙིང་དབུས་ནས་
དྲན་བྱུང་། །རྒྱལ་བའི་དགོངས་དོན་མདོ་སྔགས་མཐར་ཐུག་གི་གནད་རྣམས། །
ཚུལ་བཞིན་གཟིགས་པའི་ཀུན་མཁྱེན་དོལ་པོ་ཡི་དགོངས་བཞེད། །གཞན་
སྟོང་དབུ་མ་ཕྲ་ཞིབ་ལུང་རིགས་ཀྱི་ལམ་ནས། །དྲངས་ཏེ་འཆད་རྩོད་རྩོམ་
པའི་རྣམས་ཐར་དེ་ངོ་མཚར། །ཕུལ་བྱུང་གཞུང་བརྒྱའི་ཉིང་ཁུ་ངེས་དོན་གྱི་
རྒྱ་མཚོ། །བདེན་གཉིས་བདེན་བཞི་གསལ་བའི་ཚད་ལྡན་གྱི་གཞུང་གི །དངོས་
ཤུགས་བསྟན་དོན་ཕུལ་བྱུང་ལུང་རིགས་ཀྱི་ལམ་ནས། །ལེགས་པར་སྨྲ་མཁས་
འབའ་མདའ་ཡབ་སྲས་ལས་གཞན་ཅི། །ནག་འབྲས་སྐལ་ངན་སྙིགས་མའི་
281



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཧ་ལོ་དེ་བཞད་པས། །ཕྱོགས་ཞེན་འདོད་པའི་དྲི་ངན་ཕྱོགས་བཅུ་རུ་འཐུལ་
བས། །ཁྲེལ་མེད་རྨོངས་པའི་སྐྱེས་བུའི་དབང་ཤུགས་དེ་བཙན་པས། །དམ་
པའི་ལམ་ནས་རིང་དུ་བརྒལ་བ་འདིས་སྐྱོ་བ། །དབྱངས་ཅན་ལྷ་མོ་མགྲིན་
པའི་འོ་འཚོ་རུ་ཞུགས་པ། །གངས་ཅན་མཁས་པའི་གཙུག་རྒྱན་དགེ་ཆོས་ཀྱི་
གསུང་ལྟར། །བླུན་པོ་ནོར་རྐྱལ་ཁུར་བའི་དབང་ཤེད་ལ་བརྟེན་ནས། །སེང་
གེ་ཁྱི་ཡི་གཡོག་ཏུ་འགྱུར་ཚུལ་འདིས་སྐྱོ་བ། །རབ་ད ཀའི་གཞུང་དོན་ཤིན་
ཏུ་སླ་བ་ཡི་ཚུལ་དུ། །བཏང་སྟེ་བཤད་ཀྱང་ཚུར་ལ་བརྙེས་པ་ནི་མང་བས། །
སླ་མོ་དཀའ་བར་བསྒྱུར་ཏེ་བཤད་ན་ནི་མཁས་ཞེས། །གཟུ་བོའི་བློ་ཡིས་བླང་
དོར་འབྱེད་པ་ནི་དཀོན་འདུག །ཡིན་མིན་བླང་དོར་འགྱེད་པའི་མཐུ་ནུས་
ནི་ཕྲ་ཞིང་། །ལུང་རིགས་ནོར་གྱིས་ཕྱུག་པའི་སྐྱེས་བུ་ནི་ཉིན་སྐར། །གལ་ཏེ་
བློ་མིག་རྒྱས་པ་འགའ་ཞིག་ནི་ཡོད་ཀྱང་། །གྲུབ་མཐའི་ཆགས་སྡང་རྒྱས་པས་
སྙིང་དབུས་ནས་སྐྱོ་འོ། །མདོ་སྔགས་གཞུང་པོད་སྦྱངས་བརྩོན་ཡལ་བ་རུ་དོར་
ཏེ། །འདི་སྣང་སྒྱུ་མའི་ནོར་རྣམས་སྒྲུབ་པ་ལ་མཁས་ན། །མཁས་དང་གྲུབ་པའི་
སྐྱེས་བུ་འདི་འདྲ་ལ་ཟེར་ཞེས། །ཀུན་གྱིས་བསྟོད་བསྔགས་གོ་བཟློག་བཤད་
པ་འདིས་སྐྱོ་འོ། །མདོར་ན་བྱ་བྱེད་ཐམས་ཅད་གོ་བཟློག་གི་ཚུལ་དུ། །ཁྲེལ་
མེད་སྐྱེས་བུའི་ཚོགས་ཀྱི་མགོ་འཕང་དེ་མཐོ་བས། །རྨད་བྱུང་དམ་པའི་སྤྱོད་
བཟང་སྤྲིན་བཞིན་དུ་ཡལ་བས། །འདིས་ཀྱང་སྐྱོ་ཡང་སྙིགས་མའི་རང་གཤིས་
སུ་ངེས་སོ། །དལ་འབྱོར་རྙེད་དཀའ་ནམ་འཆི་ཆ་མེད་ཀྱི་ཚུལ་དང་། །རྒྱལ་
བའི་བསྟན་ལ་ཡང་ཡང་མཇལ་བའང་དཀའ་བས། །གཟུ་བོའི་བློ་ཡིས་ཕྲ་ཞིང་
ཞིབ་པ་ཡིས་དཔྱོད་དང་། །ལོང་མེད་ཚེ་ལ་གཉེན་སྐྱོངས་དགྲ་འདུལ་གྱི་དོན་
282



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱད་པ།
མེད། །དེ་བས་བླ་མ་དཀོན་མཆོག་སྙིང་དབུས་སུ་བསྒོམ་ནས། །མི་དགེ་བཅུ་
སྤུངས་དགེ་བཅུ་བརྩོན་པ་ཡིས་བསྒྲུབ་དགོས། །སྔོན་བྱོན་དམ་པ་གོང་མའི་
རྣམ་ཐར་བཞིན་བསྐྱང་སྟེ། །ཐོས་བསམ་བསྒོམ་པའི་ལམ་ནས་ནམ་དུ་ཡང་
མ་གཡེལ། །རང་རྒྱུད་སྤྱང་ཁུ་ལས་རྩུབ་བོང་བུ་ལྟར་ཁྲེལ་མེད། །མི་ཡི་ལུས་
ལ་ལུག་གི་གོ་ས་རུ་འཛིན་པ། །རྨོངས་རྟུལ་སྨྱོན་པ་དཔལ་གྱི་མིང་ཅན་གྱི་སེམས་
ལ། །གང་ཤར་རི་མོར་བྲིས་པས་གཟུར་གནས་ཀྱིས་དཔྱད་མཛོད། །བཀྲ་ཤིས།
༄༅། །གང་དྲན་ཐོལ་བྱུང་དགའ་སྐྱོ་འདྲེས་མའི་ཉམས་
མགུར་ཞེས་བྱ་བ་བཞུགས་སོ། །
རིགས་ཀུན་འདུས་ཁྱབ་བདག་རྡོ་རྗེ་འཆང་། །རྗེ་རྩ་བའི་བླ་མར་གུས་
པས་འདུད། །སྤྲུང་བློ་སྣ་ཆོས་ལ་བསྒྱུར་བ་དང༌། །མཆོག་ཐུན་མོང་གཉིས་
ཀྱི་དངོས་གྲུབ་སྩོལ། །ཕྲན་བདག་གི་མཛའ་བཤེས་གཉེན་འདུན་ཀུན། །དུས་
རིང་ནས་སྤངས་ཏེ་དམ་པའི་ཆོས། །ཆེས་བརྩོན་པས་སྒྲུབ་པ་རློམ་ན་ཡང་། །
དེ་སྒྲུབ་པ་གནག་རྫིའི་སྤུན་ཟླར་གྱུར། །དགོན་འདི་ནས་རྣམ་གཡེང་ལེ་ལོ་ཡིས། །
དུས་རེ་འགའ་ཁོམ་ལོང་མི་འདུག་པས། །གཞུང་ཐོས་བསམ་གསོབ་གསོབ་
ཆུ་ཡི་ཝུ། །འདི་བསམ་ཞིང་བསམ་གྱིན་སྙིང་ནས་སྐྱོ། །ཕྱི་ནང་གི་འགལ་རྐྱེན་
བྱིན་ཟ་ཆེས། །རྣམ་དཔྱོད་ཀྱི་ཡལ་འདབ་རྒྱས་པའི་ལྗོན། །ཐོས་བསམ་གྱི་འབྲས་
བུ་གཡུར་ཟ་བ། །སྐད་ཅིག་ལ་མིང་གི་ལྷག་མར་གྱུར། །དུས་སྙིགས་མ་བདོ་
བའི་གནས་སྐབས་ལ། །དཔལ་རྒྱལ་བ་ཤཱཀྱའི་བསྟན་པ་དེ། །སླར་ཕུན་ཚོགས་
283



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྫོགས་ལྡན་ལྟར་མཛད་པའི། །རྗེ་བཤེས་གཉེན་དམ་པའི་བཀའ་དྲིན་གྱིས། །
ཕྲན་བདག་ཀྱང་དབུ་ཚད་གཞུང་ལུགས་ལ། །གནད་གོ་བའི་འགྲོས་གཅིག་
མ་ཤར་ཡང་། །ཐོས་བསམ་གྱི་བག་ཆགས་ཅུང་ཟད་བཞག །འདི་བསམ་ན་
དགའ་བ་སྙིང་ནས་སྐྱེ། །ལྷ་བླ་མ་དཀོན་མཆོག་རྣམ་གསུམ་གྱིས། །ཆོས་བླ་མེད་
བྱང་ཆུབ་སྒྲུབ་པ་ལ། །ཕྱི་ནང་གི་ཉེར་འཚེ་རབ་ཞི་ནས། །ཆོས་རྣལ་མ་སྒྲུབ་
ནུས་བྱིན་གྱིས་རློབས། །གཞུང་རབ་འབྱམས་སྨྲ་བའི་མཁས་པ་རྣམས། །ཁྱེད་
དགྱེས་པའི་སྡེབ་སྦྱོར་མ་མཆིས་ཀྱང་། །ཕྲན་བདག་བློའི་རླབས་འཕྲེང་གཡོ་
ལུགས་ཀྱིས། །ཚིག་སྦྱོར་གྱི་ཟེགས་མའི་མཆོད་ཡོན་སྤྲོ། །ཡུལ་ལ་ལུང་བརྒལ་
ནས་འདིར་ཐོན་ཡང་། །གཞུང་ཐོས་བསམ་བྱེད་པའི་སྐལ་བ་ཕྲ། །ལེ་ལོ་ཡི་
སྒེག་མོའི་འཛུམ་དཀར་ལ། །དུས་རྒྱུན་དུ་ཆགས་པའི་རྒན་པོས་བྲིས། །ཞེས་པ་
འདི་འང་དཔལ་འཛམ་ཐང་ནས་ཤྲཱི་མིང་གིས་བྲིས།
༄༅། །བྱིས་པ་དགྱེས་པའི་ཉམས་མཚར་
ཞེས་བྱ་བ་བཞུགས།
རང་ཉིད་གཅིག་པུ་རང་ཤག་ལྔ་རིག་ནོར་བུའི་ལྡིང་ཁང་དུ་ལེ་ལོར་ཡོད་
ཚེ། སྔོན་ཆད་མཐོང་ཐོས་སུ་མ་གྱུར་པའི་བ་སྤུ་དང་གཤོག་པ་ཐམས་ཅད་
འཇའ་ཚོན་རིས་སུ་ཡོད་པའི་བྱེའུ་མཛེས་ཤིང་ཡིད་དུ་འོང་བ་ཞིག་ཁོ་བོའི་
མདུན་དུ་གློ་བུར་དུ་ལྷགས་ཏེ་བཟའ་འབྲུ་ཚོལ་བའི་ཚུལ་གྱིས་བདག་ལ་འདི་
284



པོད་བརྒྱུད་པ།
ཇོ་ནང་ཨེ་ཝཾ ཤེས་རིག་དཔེ་ཚོགས། བསླབ་བྱབརྩེ་བའི་རང་སྒྲ།
སྐད་ཅེས་ཟེར། །
ཀ་ཡེ་གསོན་དང་བན་གཟུགས་འཛིན་པ་ཁྱོད། །
ཁ་ཏ་འཆད་མཁས་རང་ལ་ཉམས་ལེན་དམན། །
ག་ལེར་ལོང་ཡོད་སྙམ་པའི་ཕྱི་བཤོལ་མཁན། །
ང་ལ་གསོན་དང་ལེགས་བཤད་སྨྲ་རྒྱུ་བདོག ། །
ཅེས་ཟེར་བས་བདག་གི་བསམ་པ་ལ་བྱེའུ་ཁྱད་འཕགས་འདིའི་མི་སྐད་
སྨྲ་བ་ཚེས་ངོ་མཚར་ཞིང་། གླེང་མོལ་བྱས་ན་བདག་ལ་ཕན་པའི་གཏམ་
སྨྲ་བའི་རིགས་སུ་འདུག་པས། ཐོག་མར་གཞན་ལ་མི་འཕུར་བའི་ཐབས་
སུ་འདི་ལྟ་བུའི་གྲོས་ཤིག་འདེབས་དགོས་སྙམ་ཏེ་སྨྲས་པ།
ཀ་ལ་པིང་ཀ་འཕྲུལ་གྱི་གཤོག་པ་ཅན། །
ཁ་དོག་ཡིད་འོང་ལེགས་བཤད་སྨྲ་བའི་བྱ། །
ག་ལེའི་ཐང་བོར་དལ་ཅིག་མ་འཕུར་བར། །
ང་ཡི་མདུན་དུ་བག་ཕེབས་གླེང་མོལ་མཛོད། །
ཅེས་སྨྲས་པས། བྱེའུ་ན་རེ།
ཀ་ཤིའི་རྒྱལ་མཚན་འཛིན་པའི་རིགས་སྨྲའི་དབུས། །
ཁ་ནས་ངོ་མཚར་ལེགས་བཤད་སྨྲ་འདོད་ན། །
ག་ཞིག་དབེན་པའི་གནས་སུ་རྩེ་གཅིག་ཏུ། །
ང་འཛིན་དགྲ་བོར་འདུལ་བཞིན་ཐོས་བསམ་གཅེས། །
ཞེས་ཟེར་ཞིང་ཕན་ཚུན་དུ་བལྟ་བ་སོགས་འཕུར་འདོད་པའི་རྣམ་འགྱུར་
ཏུ་འདུག་པ་ལ། བདག་གིས་བསམ་པ་ལ་བྱེའུ་འདིས་བདག་ལ་ཕན་པའི་
285



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཏམ་སྨྲ་བའི་རིགས་སུ་འདུག་པས་ཤིང་ཐོག་སོགས་སྦྱིན་རྒྱུ་མི་འདུག་ཀྱང་
དལ་བའི་ངང་ནས་གཏམ་བྱའོ་སྙམ་ཏེ་སྨྲས་པ། །
ཅ་ཅོའི་ངག་ལས་ལེགས་བཤད་སྨྲ་མཁས་ཤིང་། །
ཆ་ལུགས་ཡིད་འོང་ལྷ་བྱ་ཁྱོད་ལ་བདག །
ཇ་སོགས་འདོད་ཡོན་དཔལ་གྱིས་བཀུར་འདོད་པས། །
ཉ་ལྟར་མ་འཁྱུག་དལ་ཅིག་བཞུགས་པར་མཛོད། །
ཅེས་སྨྲས་པས། བྱེའུ་ན་རེ། །
ཅ་རེ་ཡུན་དུ་འདུག་པར་བདག་མི་ཁོམ། ། །
ཆ་སྤྱད་གོས་སོགས་ཚེ་འདིའི་ཆེ་ཐབས་དང་། །
ཇ་སོགས་འདོད་ལ་ཞེན་པ་མ་ཆོད་ན། །
ཉ་ལྟར་གཅེར་བུར་འགྲོ་ཚེ་སྐྱོ་ཡང་འཕྱི། ། །
ཞེས་ཟེར་བ་ལ། ལྷ་བྱ་འདི་ཡུན་རིང་བོར་སྡོད་པའི་རིགས་སུ་མི་འདུག་
པས་ད་ལན་བཞིན་དུ་ཡང་ཡང་འཕྲད་ན་སྙམ་ཏེ།
ཏ་ག་ར་ཡི་སྐྱེད་ཚལ་རྒྱས་པ་ནས། །
ཐ་མལ་ལས་འདས་ཡིད་འོང་འདབ་ཆགས་ཁྱོད། །
ད་ལན་བཞིན་དུ་འབེལ་བའི་གཏམ་བགྱིད་ཕྱིར། །
ན་ཆུང་དགྱེས་པའི་གར་གྱིས་འདིར་འབྱོན་མཛོད། །
ཅེས་སྨྲས་པ་ལ་བྱེའུ་ན་རེ།
ཏ་ཐཱ་ག་ཏའི་བསྟན་ལ་ཐོས་བསམ་གྱིས། །
ཐ་སྙད་གཙུག་ལག་གནས་ལ་སྒྲོ་འདོགས་ཆོད། །
286



ཇོ་ནང་ཨེ་ཝཾ ཤེས་རིག་དཔེ་ཚོགས།
བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
-
-
--
ད་ཀོ་ཆོས་བརྒྱུད་གདོན་ལས་གྲོལ་བྱེད་ན། ། །
ན་འཆི་བྱུང་ཡང་འགྱོད་པའི་གནས་མེད་དོ། ། །
ཞེས་ཟེར་ཞིང་འཕུར་བར་བརྩམས་པ་ན། བདག་གི་རིངས་པའི་ཚུལ་
གྱིས་འདི་སྐད།
པ་སངས་ལྟར་དཀར་ཕན་པའི་སེམས་མངའ་ཞིང་། །
ཕ་རོལ་ཕྱིན་བཅུའི་ལེགས་བཤད་སྒྲོག་མཁས་པ། །
བ་གམ་ཁང་བརྩེགས་གནས་འདིར་བག་ཕེབས་ལ། །
མ་འཕུར་སྔར་བཞིན་ལེགས་བཤད་སྒྲོགས་ཤིག་ཀྱེ། །
ཞེས་སྨྲས་པས་བྱེའུ་ན་རེ།
པཀླུའི་རྒྱ་མཚོ་ལྟ་བུའི་འཁོར་བ་འདིའི། །
ཕ་མཐར་བསྐྲོད་ཕྱིར་བརྩོན་པས་མི་འབད་ན། །
བ་ལང་ལུས་དང་དལ་འབྱོར་རྟེན་འདི་ཉིད། །
མ་འདྲེས་སོ་སོར་ཁྱད་པར་ཅི་འདུག་སོམས། །
ཞེས་ཟེར་བ་ལ་ཡང་བྱེའུ་ལ་སྨྲས་པ།
ཙ་ཀོ་ར་ཡི་གཉིས་སྐྱེས་གཞོན་ནུ་ཁྱོད། ། །
ཚ་ཟེར་ཅན་གྱིས་པད་མའི་ཚལ་ལ་བཞིན། །
ཛ་ལང་ཤོར་བ་དམ་པར་བསྒྱུར་པའི་ཕྱིར། །
ཝ་ལེར་མ་བཞུད་སླར་ཡང་ལེགས་བཤད་སྨོས། །
ཞེས་སྨྲས་པས། དེ་ན་རེ།
ཙ་ཏུར་གྲངས་ལྡན་ཀ་ཡའི་རྒྱལ་ས་ལ། །
287



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཚ་གྲང་ཁྱད་བསད་བགྲོད་ཐབས་འབད་པ་གཅེས། ། །
ཛ་ཡི་གཞུང་ལ་ཐོས་བསམ་མ་མཛད་ན། །
ཝ་སྐྱེས་ཁྱུ་ཡི་གྲལ་དུ་འཕེན་པར་ངེས། །
ཞེས་ཟེར་ཞིང་འཕུར་གྲབས་འདུག་པས་བདག་གིས་ཡང་ཡང་འཕྲད་
པའི་འདུན་པ་དང་བཅས་འདི་སྐད། །
ཞྭ་དམར་ངུར་སྨྲིག་འཛིན་པའི་ཁྲིམས་ལྡན་གྱི། །
ཟ་མ་ཏོག་འདྲའི་རབ་རྒྱས་ཆོས་སྡེ་ཆེར། །
འ་ཅག་མཐུན་པའི་གསུང་གླེང་བགྱིད་པའི་ཕྱིར། །
ཡ་མཚན་བྱ་ཁྱོད་ཡང་ཡང་འབྱོན་པར་རིགས། །
ཞེས་སྨྲས་པས་བྱེའུ་ན་རེ།
ཞྭ་གོས་རྒྱན་སོགས་སྲིད་པའི་ལོངས་སྤྱོད་དང་། །
ཟ་མ་ཤ་ཆང་སོགས་ལ་ཆོག་ཤེས་བསྟེན། །
འ་ཅག་ཡང་ཡང་འཕྲད་པའི་ངེས་མེད་པས། །
ཡ་མཚན་འཆད་ཉན་ལས་ལ་བརྩོན་པར་གྱིས། །
ཞེས་ཟེར་དེ་ལ་སྨྲས་པ། །
རྭ་ལྟར་གྱོང་བའི་རང་གི་ཤེས་རྒྱུད་འདི། །
ལྭ་བ་པ་ལྟར་འདུལ་བ་དཀའ་མོད་ཀྱང་། །
ཤ་ཚའི་སྙིང་གཏམ་སྨྲ་བའི་ཡིད་འོང་ཁྱོད། །
ས་ལམ་བསྒྲོད་པའི་ཐབས་བཟང་སྟོན་ཅིག་ཀྱེ། །
ཞེས་སྨྲས་པས། དེ་ན་རེ།
28



པོད་བརྒྱུད་པ།
ཇོ་ནང་ཨེ་ཙི་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
རྭ་ལོ་ལྟ་བུའི་མཐུ་ནུས་ཐོབ་པ་དང་། །
ལ་ལུ་ཏ་བཞིན་ཟུང་འཇུག་བསྒྲོད་པ་དང་། །
ཤཱ་རའི་བུ་ལྟར་ཤེས་རབ་ཆེ་བ་སོགས། །
ས་ཐོབ་དམ་པ་རྣམས་ཀྱི་རྗེས་སུ་སློབ། །
ཞེས་ཟེར་བ་ལ་སྨྲས་པ།
ཧ་ཧ་ཡ་མཚན་ལྷ་བྱ་ཁྱོད། །
ཨ་ཧོ་ངོ་མཚར་ཕུལ་བྱུང་བའི། །
ཟབ་བརྒྱུའི་གདམས་དོན་བཅུད་བཟང་བོ། །
སྩོལ་བ་བཀའ་དྲིན་བརྗོད་ལས་འདས། །
ཞེས་སྨྲས་པས། དེ་ན་རེ།
ཧ་ཅང་བརྩོན་པས་བསྒྲུབ་ནུས་ན། །
ཨ་དོན་སྐྱེ་མེད་རྟོགས་པར་ངེས། །
ཞེས་དེ་མ་ཐག་གར་སོང་ཆ་མེད་དུ་གྱུར་ཏོ། །
ཞེས་དམ་པའི་གསུང་ལ་ཅུང་ཟད་ཁ་བསྒྱུར་ཏེ་ཀུན་དགའ་དཔལ་ལྡན་གྱིས་བྲིས་པ་དགེ་
༄༅། །ལྷ་བྱར་གླེང་མོལ་བྱིས་པའི་ཅ་ཅོ།
ནེའུ་གསིང་གཡུ་ཡི་དགའ་ཚལ་དུ་མཚར་སྡུག་ཡིད་འོང་པད་གཞོན་ལྷག་
ལྷག་ཏུ་བཞད་ཅིང་བསུང་ཞིམ་ཕྱོགས་སུ་སྤྲོ་བའི་དགེ་མཚན་རབ་ཏུ་རྒྱས་
པའི་སྐབས་ཤིག་བདག་ཅི་མི་སྙམ་དུ་ལེ་ལོར་གནས་ཚེ། མར་གད་ཁུ་བའི་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གོས་གྱོན་འཇམ་མཉེན་གཡུ་ལྗོན་གསར་བའི་ཡལ་འདབ་རབ་ཏུ་རྒྱས་པའི་
སྟེང་དུ། ཕུལ་བྱུང་ངོ་མཚར་དཔལ་གྱིས་མཛེས་པའི་དཔྱིད་དཔལ་བུ་མོས་
མཛེས་སྒེག་བསྒྱུར་བཞིན། བདག་ལ།
ཀྱེ། ཤཱཀྱའི་དགེ་སྦྱོང་ཚུར་གསོན་དང་། །
ཁྱོད་ཉིད་རྒྱལ་བསྟན་རིན་ཆེན་ལ། །
མཇལ་བའི་དོན་འབྲས་འབྱོར་མ་འབྱོར། །
མ་གསང་བདག་ལ་དྲང་བོར་སྨྱོས། །
ཀུ་ཁུ་ཀུ་ཁུ་ཞེས་ཚངས་པའི་དབྱངས་ཀྱི་གདངས་སུ་དྲངས་པའི་སྒྲ་དེ་
ཐོས་ཚེ། ལྷ་བྱ་འདི་ཉིད་ཀྱི་མི་སྐད་སྨྲ་བ་ཆེས་ཤིན་ཏུ་ངོ་མཚར་སྙམ་ཏེ་བདག་
གིས་ཀྱང་སྤྲོ་བའི་ངང་ནས་འདི་སྐད། །
རྒྱལ་བསྟན་མཇལ་བའི་དོན་འབྲས་ནི། །
མི་དགེ་བཅུ་སྤངས་དགེ་བཅུ་སྤྱད། །
དེ་ལྟར་ཚོགས་ཆེན་རྫོགས་པ་ཡི། །
དཔྱིད་དཔལ་བུ་མོའི་ཐུགས་ལ་ཞོག །
ཅེས་བརྗོད་ཚེ་སྤྲོ་སྒེག་མཛེས་པའི་ཉམས་ཀྱི་ཡལ་འདབ་འོག་མ་ནས་གོང་
མར་ལྡིང་སྟེ་འདི་སྐད། །
དེ་ལྟར་ཡིན་ཡང་ཁྱོད་ཉིད་ནི། །
ཤཱཀྱའི་རྗེས་འཇུག་ཡིན་ཙ་ན། །
བཀའ་པོད་གཞུང་ལ་ཐོས་བསམ་གྱི། །
གཟི་བྱིན་འབར་ལུགས་བཤད་དུ་གསོལ། །
290



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
ཞེས་འགྱུར་ཁུག་སྙན་པའི་དབྱངས་དེ་སོན་ཚེ་བདག་ལ་དྲི་དོན་དེར་ལན་
གྱི་སྤོབས་པ་མེད་ཀྱང་ཡོད་པ་ལྟར་བྱས་ནས་འདི་སྐད།
འཇམ་དཔལ་དབྱངས་དངོས་བླ་མའི་དྲུང་། །
བཀའ་པོད་ལྔ་ཡི་གཞུང་ལུགས་ལ། །
བརྩོན་པ་ཆུ་བོའི་རྒྱུན་བཞིན་དུ། །
ཅུང་ཟད་སྦྱངས་པའི་སྐལ་བཟང་བྱུང་། །
ཞེས་བརྗོད་ཚེ། ཡིད་འོང་མཛེས་དགུའི་གཤོག་ཟུང་བརྐྱངས་ཤིང་ཀུན་གསལ་
ལྷ་ལམ་ཡངས་པོར་འཕུར་ལྡིང་རྩེ་འཇོའི་རོལ་གར་བསྒྱུར་བཞིན་འདི་སྐད།
ཀུ་ཁུ་ཀུ་ཁུ། ཀྱེ།
རབ་བྱུང་རྟགས་འཛིན་ཚུར་གསོན་དང་། །
དལ་འབྱོར་རྟེན་བཟང་རྙེད་པའི་དུས། །
དེ་ལ་སྙིང་བོ་ལེན་དགོས་པས། །
མ་གཡེང་བརྩོན་པ་ཆེན་པོ་ཡིས། །
བཀའ་པོད་གཞུང་ལ་ཐོས་བསམ་གྱིས། ། །
ཀུ་ཁུ་ཞེས་དབྱངས་ཅན་རྒྱུད་མང་ལས་དྲངས་པ་ལྟ་བུའི་སྒྲ་དེ་ཐོས་ཚེ།
བདག་ཡིད་དགའ་བདེས་མྱོས་ཤིང་ལེགས་ཚོགས་རྟེན་འབྲེལ་གྱི་གནད་ལ་
བརྟག་བཞིན་འདི་སྐད།
ཀྱེ་ཀྱེ་ལྷ་བྱ་ཚུར་གསོན་དང་། །
བདག་ནི་རྗེ་བཙུན་བླ་མའི་དྲུང་། །
བཀའ་པོད་ལྔས་མཚོན་མདོ་སྔགས་ལ། །
29!



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྦྱང་བའི་སྐལ་བཟང་བྱུང་བ་དང་། །
དེ་འབྲས་ཐར་དང་ཐམས་ཅད་མཁྱེན། །
ཐོབ་པའི་རྟེན་འབྲེལ་མཚན་ལྟས་སུ། །
བདག་ལ་གཡས་སུ་བསྐོར་བཞིན་དུ། །
རབ་སྙན་མགྲིན་རྔ་བརྡུང་བར་འཚལ། །
ཞེས་བརྗོད་ཚེ་བདག་ལ་གཡས་སུ་བསྐོར་བཞིན་འདི་སྐད།
ཉིད་ཀྱི་སྨོན་དོན་མ་ལུས་པ། །
འབད་མེད་ངང་གིས་འགྲུབ་པ་དང་། །
བཀྲ་ཤིས་དགེ་མཚན་ས་གསུམ་དུ། །
ཁྱབ་པར་འགྱུར་རོ་ཤཱཀྱའི་སྲས། །
ཀུ་ཁུ་ཀུ་ཁུ་ཞེས་ཆེས་ཤིན་ཏུ་སྙན་པའི་མགྲིན་དབྱངས་སྒྲོགས་བཞིན་རྐང་
འཐུང་གཞོན་ནུའི་འཕྲེང་བ་འཁྲིགས་པའི་གཡུ་ལྗོན་དགའ་བའི་ཚལ་དུ་ཐོགས་
མེད་དུ་འཕུར་སོང་ངོ་། །ཞེས་པའང་དཔལ་ལྡན་ཞེས་སུ་འབོད་པས་བྲིས།
༄༅། །ནེ་ཙོའི་ཆོས་བཤད་ལྟར་རང་ལ་གྲོས་འདེབས་
ཕུན་ཚོགས་དཔལ་སྟེར་ཞེས་བྱ་
བ་བཞུགས་སོ། །
ན་མོ་གུ་རུ་སུདྷི་ཀརྨ་ཡ། ༡སྔོན་བསོད་ནམས་བསགས་པའི་ལག་རྗེས་
ལ། །མི་ཁོ་བོའི་མགོན་དུ་ཐོབ་པའི་རྗེ། །སྐྱབས་ཀུན་འདུས་བླ་མ་རྡོ་རྗེ་འཆང་། །
292



ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
སྤྲང་བདག་གི་སྒོ་གསུམ་གུས་པས་འདུད། ། ༢ དཔལ་རིགས་པའི་དབང་
ཕྱུག་དྲིན་ཅན་རྗེ། །རྗེ་ངག་དབང་བློ་བཟང་འཕྲིན་ལས་དང་། །ཆོས་བདུད་
རྩིས་འབྲེལ་བའི་བཅུ་ཕྲག་ལྷག །སྐྱབས་དེ་དག་རྣམས་ལ་སྙིང་ནས་འདུད། །
༣ སྐྱབས་དཀོན་མཆོག་གསུམ་དང་ཡི་དམ་ལྷ། །མ་མཁའ་འགྲོ་ཆོས་སྐྱོངས་
སྲུང་མ་དང་། །ཆོས་ཚུལ་བཞིན་སྒྲུབ་ལ་བུ་བཞིན་དུ། །སྐྱོངས་ངེས་པའི་བསྟན་
སྲུང་ཚོགས་ལ་འདུད། ། ༤ གཞི་དབེན་པའི་ཉམས་དགའི་སྐྱེད་ཚལ་དུ། །སྤྲང་
བདག་ཉིད་ལེ་ལོར་ཡོད་པའི་ཚེ། །བློ་སོ་མའི་སྣང་བ་འདི་ལྟར་ཤར། །འཕྲལ་
ཉིད་དུ་ཡིག་རིས་སྤེལ་བ་ལ། ། ༥རྙེད་དཀའ་བའི་དལ་འབྱོར་རྟེན་བཟང་
རྙེད། །རྙེད་དཀའ་ཚུལ་དཔེ་གྲངས་རྒྱུ་རུ་སོམས། །དེ་རྙེད་ཀྱང་མྱུར་འཆི་ངེས་
པར་འཆི། །འཆི་བཞིན་ཚེ་ཆོས་ལས་སྐྱབས་གཞན་ཅི། ། ༦ལས་མ་བྱས་པ་
དང་མི་འཕྲད་དང་། །ལས་བྱས་པ་ལ་ནི་ཆུད་མི་ཟ། །གཞུང་ཚད་ལྡན་རྣམས་
ལས་གསུངས་པས་ན། །རྒྱུ་དགེ་སྡུག་འབྲས་ལ་ཞིབ་དཔྱད་མཛོད། ། ༧དམན་
ངན་སོང་གསུམ་གྱི་སྡུག་བསྔལ་དང་། །མཐོ་ལྷ་མིའི་གནས་རིས་ལོངས་སྤྱོད་
སོགས། །ཟག་བཅས་ཀྱི་ཆོས་རྣམས་མ་ལུས་པ། །སྡུག་བསྔལ་གྱི་གནས་ལས་
མ་འདས་སོ། ། ༨དེའི་ཕྱིར་ན་བློ་ཡིས་ཞིབ་དཔྱད་ན། །སྡུག་བསྔལ་གྱི་རྒྱ་མཚོ་
ཆེན་པོ་ལས། །ཐོགས་མེད་དུ་བསྒྲལ་བའི་གྲུ་བོ་ཆེ། །ལུང་རྟོགས་ཀྱི་དམ་ཆོས་
ལས་གཞན་མེད། ། ༩དེ་སྒྲུབ་པའི་རྟེན་ལ་ཚངས་སྤྱོད་ཀྱི། །རབ་བྱུང་གི་རྟེན་
འདི་ཆེས་བསྔགས་པས། །མཁན་སློབ་དང་ཕ་མའི་དྲིན་ཉིད་ཀྱིས། །རྒྱུད་ཚུལ་
ཁྲིམས་གཙང་མར་སྦྱར་འདི་རྨད། ། ༡༠རྒྱུད་ཚངས་སྤྱོད་དཔལ་གྱིས་མཛེས་
པ་ན། །དེ་གཏོང་རྐྱེན་རྣམ་གྲངས་མང་ན་ཡང་། །གཞི་རྩ་བ་བུད་མེད་ཡིན་
293



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པར་གསུངས། །དོན་དེ་ཕྱིར་འདི་ལ་དོགས་ཟོན་མཛོད། ། ༡༡ དྭགས་དགོས་
པའི་རྒྱུ་མཚན་གང་ཞེ་ན། །གཟུགས་མཛེས་པའི་ཡིད་སྡུག་ན་ཆུང་མས། །སྒེག་
ཉམས་ཀྱིས་བསླུ་ཚུལ་གྲངས་མང་བས། །དེ་རྒྱལ་འགོང་དམ་སྲིའི་ཆོ་འཕྲུལ་
ངེས། ། ༡༢ ཡིད་འཕྲོག་པའི་བུད་མེད་བ་མོ་ཡིས། །ཡོན་ཏན་གྱི་པད་ཚལ་
བཅོམ་ཤས་ཆེ། །མདངས་ཡིད་འོང་བུད་མེད་མེ་དཔུང་གིས། །ཚུལ་ཁྲིམས་
ཀྱི་སྨན་སྡོང་བསྲེག་ཤས་ཆེ། ། ༡ ༣ བསླབ་ཁྲིམས་ཀྱི་གཙང་མའི་གསེར་ཁྲི་
ལས། །ཡིད་ཙམ་ལ་སྨད་འོས་རྒད་པོའི་སར། །ཕབ་བྱེད་ཀྱི་བར་ཆད་བུད་མེད་
ལས། །ཆེ་མེད་པ་འདི་ལ་ཞིབ་དཔྱད་འཚལ། ། ༡༤ གཞི་ཚུལ་ཁྲིམས་ཉམས་
ན་ཞབས་བརྡོལ་འདྲ། །རྗེ་བླ་མའི་བྱིན་རླབས་འཇུག་མི་འོས། །སྡུག་བསྔལ་
གྱི་རྒྱ་མཚོའི་གཏིང་དུ་འཕངས། །དཔལ་རྒྱལ་བའི་བཀའ་ལས་གསུངས་ཕྱིར་
རོ། ། ༡༥ ཁྲིམས་གཙང་མ་ཤེལ་དཀར་བཞིན་བསྲུང་ཡང་། །ངན་འདོད་ལོག་
འདི་ཡི་རྗེས་འབྲང་ན། །ཚེ་གཅིག་ལ་ཡོན་ཏན་སྐྱེས་ཚད་དེ། །འཕྲལ་རྐྱེན་གྱི་
སྟ་རེས་གཅད་ལ་ཕྱོགས། ༑ ༡༦རྐྱེན་ངན་པ་ཡིད་ལ་ཤར་བའི་ཚེ། །ལྷ་བླ་མ་
དམ་ཅན་སྲུང་མ་ལ། །ཡིད་སྙིང་ནས་གསོལ་བ་ལེགས་བཏབ་ནས། །རྒྱུད་ཚུལ་
ཁྲིམས་གཙང་མས་མཛེས་པར་སྨོན། ། ༡༧རྒྱུད་ཚུལ་ཁྲིམས་གཙང་ན་པད་
ཚལ་འདྲ། །མ་མཁའ་འགྲོ་བུང་བ་བཞིན་དུ་འཁོར། །དཀར་ཕྱོགས་ཀྱི་མེ་ཏོག་
ཡང་ཡང་འཐོར། །ཡོན་ཏན་གྱི་གཞི་རྟེན་རྒྱལ་བས་གསུངས། ། ༡ ༨ དོན་དེ་
ཕྱིར་ཚངས་སྤྱོད་རྟེན་གཞི་ལ། །ཡོན་ཏན་གྱི་པད་ཚལ་བཞད་པའི་ཕྱིར། །མགོན་
རྒྱལ་བའི་གདུང་འཚོབ་དགེ་བའི་བཤེས། །འདི་བསྟེན་ཚུལ་ཕྱིན་ཅི་མ་ལོག་
གལ། ། ༡༩དཔེ་བཀའ་གདམས་གོང་མའི་རྣམ་ཐར་བཞིན། །རྗེ་མི་ལས་མར་
294



a
པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ། །
བ་བསྟེན་པ་ལྟར། །བསམ་སྦྱོར་གཉིས་རྣམ་དག་གལ་ཆེ་ཡང་། །དུས་དེང་སང་
དེ་འདྲ་ཡོད་རེ་སྐན། ། ༢ ༠སྐྱབས་བསླུ་མེད་དཀོན་མཆོག་རྣམ་པ་གསུམ། །
སྲིད་ཞི་ལས་སྐྱོབ་པའི་སྐྱབས་སུ་བསྟེན། །དེའི་ངོ་བོ་ཡུལ་དང་བསླབ་བྱ་སོགས། །
ཕྲ་ཞིབ་ཏུ་ངེས་ན་དོན་ཆེན་འགྲུབ། ། ༢ ༡སྲིད་ཕུན་ཚོགས་འདི་ལ་ཡིད་འབྱུང་
དང༌། །གཞན་དོན་དུ་རྫོགས་བྱང་དོན་གཉེར་དང་། །རང་བཞིན་གྱིས་སྟོང་
བ་རྟོགས་པའི་བློ། །དེ་གསུམ་ནི་མདོ་སྔགས་གཞུང་ཤིང་ལགས། ། ༢ ༢རྒྱུ་ཕར་
ཕྱིན་ཐེག་པའི་དབང་བྱས་ན། །ཐེག་གསུམ་གྱི་མངོན་རྟོགས་མ་ལུས་པ། །ས་
བཅུ་དང་ལམ་ལྔ་བསྒོམ་ཚུལ་སོགས། །རྣམ་དཔྱོད་ཀྱི་འཆར་སྒོ་མ་འགགས་
གལ། ། ༢ ༣བདེན་གཉིས་དང་བདེན་བཞིའི་ཆ་རེ་ལ། དགག་བཞག་གི་སྒོ་
ནས་མཐའ་བཅད་ཚུལ། །ལུང་རིགས་ཀྱི་ཕྲ་ཞིབ་དང་བཅས་ཏེ། །བཀའ་པོད་
ལྔའི་དགོངས་པ་གཅིག་དྲིལ་མཛོད། ། ༢༤འབྲས་རྡོ་རྗེ་ཐེག་པའི་དབང་དུ་
ན། །ལམ་ཐུན་མོང་བ་ཡིས་རྒྱུད་སྦྱངས་ཏེ། །རྒྱུད་བྱ་སྤྱོད་རྣལ་འབྱོར་བླ་མེད་
ལ། །ཐོས་བསམ་གྱིས་ཕྲ་ཞིབ་དཔྱད་པར་གལ། ། ༢༥མཛོད་འདུལ་དང་དབུ་
ཚད་མདོ་སྔགས་གཞུང་། །སྒྲ་སྙན་དངགས་རིག་པའི་གནས་རྣམས་ལ། །ཐོས་
བསམ་གྱི་ཉི་འོད་དང་འགྲོགས་ན། །འཕྲལ་ཡུན་གྱི་ཕུན་ཚོགས་ངང་གིས་འདུ། །
༢༦ སྤྱིར་ཆོས་འཁོར་གསུམ་དང་གྲུབ་མཐའ་བཞི། །ཕྱག་རྫོགས་ཀྱི་ལྟ་གྲུབ་
དང་བཅས་པའི། །ཐུན་མོང་དང་ཐུན་མོང་མ་ཡིན་པའི། །ཁས་ལེན་གྱི་འཛིན་
མཚམས་གནད་སྨིན་གལ། ། ༢༧དགོས་ཀུན་མཁྱེན་དོལ་པོའི་བཞེད་དགོངས་
འདི། །ལུང་ངེས་དོན་མདོ་བཅུའི་དགོངས་པ་ལྟར། །ཕྲ་ཞིབ་ཀྱི་རིགས་ལམ་
དང་བཅས་ཏེ། །ཤེས་རབ་ཀྱི་འོད་སྣང་སྤྲོས་ན་ལེགས། ། ༢ ༨ དོན་དེ་ལྟར་
295



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཉམས་སུ་ལེན་འདོད་པའི། །ཆེས་ཞི་དུལ་ཡིད་འོང་གྲྭ་བཙུན་ཁྱོད། །ཉམས་
དགའ་བས་ཆོས་གྲྭར་ཕེབས་པ་དང་། །ཆོས་མཐུན་གྱི་གྲོགས་མཆོག་བསྟེན་
པར་འཚལ། ། ༢༩མགོན་བཤེས་གཉེན་དམ་པས་གདམས་པའི་དོན། །གོས་
ཧྲུལ་ཞིང་དམན་པའི་བརྟུལ་ཞུགས་དང་། །གྲྭ་དཀྱུས་མའི་ལུགས་སུ་ལེགས་
བྱས་ཏེ། །དུས་རིང་བོའི་བར་དུ་བསླབ་པར་འཚལ། ། ༣༠ ཐལ་འཕྲེང་དང་
ཚིག་དོན་ལེགས་ངེས་ན། །སྐབས་བབས་པའི་གཞུང་མང་ཞིབ་དཔྱད་དང་། །
དེའི་ཐད་ཀའི་གཞུང་དོན་གཅིག་དྲིལ་གལ། །བློ་གྲོས་ཀྱི་འཇུག་པ་མཆོག་རྒྱས་
འགྱུར། ། ༣ ༡ འདི་གྲྭ་ས་མཛེས་པའི་རྒྱུན་མཆོག་དང་། །མགོན་རྒྱལ་བ་དགྱེས་
པའི་མཆོད་སྤྲིན་དང༌། །མ་མཁའ་འགྲོ་མཉེས་པའི་དམ་རྫས་མཆོག །དལ་
རྟེན་གྱི་སྙིང་བོ་ལོན་པ་ཡིན། ། ༣༢ རྗེ་བླ་མའི་ཐུགས་ཀྱིས་ཟིན་པ་དང་། །
དྲིན་ཕ་མའི་དྲིན་ལན་འཇལ་བ་དང་། །ལྷ་དཀར་ཕྱོགས་སྐྱོང་བས་བཀུར་
བའི་སྒོས། །བསྔགས་བརྗོད་ཀྱི་མེ་ཏོག་འཐོར་བ་ངེས། ། ༣ ༣ གཞུང་མི་འཛིན་
དཔེ་ཀློག་ཙམ་རེ་དང་། །དོན་མེད་ཀྱི་ཉི་མ་འཕུལ་ཐབས་དང་། །ལོངས་སྤྱོད་
དང་འདུ་འཛིར་ཆགས་གྱུར་ན། །སློབ་གཉེར་གྱི་གེགས་ཀྱི་གཙོ་བོར་ངེས། །
༣༤ མདོ་སྔགས་དང་རིག་གནས་བཅས་པ་ལ། །རང་ནུས་པའི་སྒོ་ནས་མ་
བསླབ་ན། །མིའི་ལུས་ཀྱང་དུད་འགྲོའི་གྲལ་དུ་འཕེན། །རྫོགས་བྱང་ཆུབ་ཐོབ་
པར་མི་ནུས་གསུངས། ། ༣༥ རྣམ་དཔྱོད་ཀྱིས་རྒྱལ་བསྟན་འཛིན་པ་ལས། །
ཕྱོགས་རིས་དང་སྡང་ཤུགས་སྒོ་ནས་མིན། །ནང་ཕན་ཚུན་གྲོགས་ཀྱི་དམ་པར་
འཛིན། །ཉམས་དགའ་བས་བསྟན་ལ་བྱ་ར་མཛོད། ། ༣༦རྗེ་བླ་མའི་བཀའ་
བཞིན་མི་བསྒྲུབ་དང་། །དྲིན་ཕ་མ་བཀུར་བཟོའི་གནས་ལས་འདོར། །ཆོས་
296



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ།
མཐུན་གྱི་གྲོགས་ལ་འགལ་གྱུར་ན། །དམན་ངན་སོང་སྐྱེ་སྒོ་དེ་གཞན་ཅི། །
༣༧ངུར་སྨྲིག་གི་རྒྱལ་མཚན་ལྷུར་བཞེས་ཏེ། །འདིར་སྣང་གི་འུར་ཟིང་རྒྱུང༌
བསྲེང་ནས། །ཡ་རབས་ཀྱི་སྤྱོད་པས་མཛེས་གྱུར་ན། །མི་ཀུན་གྱིས་བསྔགས་
བརྗོད་འུ་རུ་རུ། ། ༣༨ རྐྱེན་འགའ་ཞིག་དབང་གིས་འདི་ལྟ་བུ། །མི་རང་ལ་
གྲོས་འདེབས་ཚུལ་དུ་བྲིས། །མི་གཞན་ལ་ཟུར་ཟ་གཏན་མ་ཡིན །གཞན་མི་
ལ་གདམས་པའི་སྤོབས་པ་ཕྲ། ། ༣༩མི་ངན་ལ་བསླབ་སྟོན་བྱེད་གྱུར་ཀྱང་། །
དེ་ཁྲོས་པའི་རྒྱུ་ལས་ཞི་མི་འགྱུར། །མི་བདག་གི་རང་བཞིན་བྱ་སྤྱོད་ལ། །
ལྷ་བླ་མ་ཁྲེལ་བའི་རྒྱུ་ལས་མེད། ། ༤༠ཆོས་སྦྲང་ཆར་འདོད་དགུར་འཇོ་ན་
ཡང་། །རྒྱུད་རླན་པའི་ཐབས་སུ་འགྲོ་དཀའ་བས། །བན་ཆོས་ལ་དྲེད་འདི་ཆེས་
ངན་པ། །འདི་བདག་གི་རང་བཞིན་དྲང་བོ་ལགས། ། ༤ ༡ བདག་སྐྱེ་ཞིང་
སྐྱེ་བ་ཐམས་ཅད་དུ། །རྗེ་བླ་མ་མཆོག་གིས་རྗེས་བཟུང་ནས། །ས་ལམ་གྱི་བགྲོད་
པ་མཐར་ཕྱིན་ཏེ། །མ་ལུས་ཅན་འདྲེན་པའི་གཉེན་གྱུར་ཅིག །གང་དྲན་པ་
ཤར་མར་འབྲི་བ་པོ། །ཆེས་ཐ་ཤལ་ཤྲིའི་མིང་ཅན་ནོ། །བཀྲ་ཤིས།
ཀ་ཡེ་གསོན་དང་ཆོས་མཆེད་དམ་པ་རྣམས། །ཁ་མིན་དོན་གྱི་གླེང་མོལ་
ཅུང་ཟད་བྱ། །ག་བུར་དྲི་ངད་འཐིལ་བའི་གནས་མཆོག་འདིར། །ང་ཉིད་སྔོན་
བསགས་ལས་ཀྱིས་གནས་དགོས་བྱུང་། །ཅ་ཅོ་འདུ་འཛིས་དབེན་པའི་གནས་
བཟང་དུ། །ཆ་ལུགས་རྣམ་གསུམ་གོས་ཀྱིས་མཛེས་བཞིན་དུ། །ཇ་སོགས་འདོད་
ཡོན་དཔལ་གྱིས་ཆོག་ཤེས་ཏེ། །ཉ་དབོན་རྣམ་ཐར་འཛིན་ལ་སྙིང་ནས་སྨོན། །
ཏཱ་ར་ནཱ་ཐའི་བསྟན་པ་རིན་ཆེན་ལ། །ཐ་ཤལ་བདག་ཉིད་མཇལ་བའི་སྐལ་
བཟང་བྱུང་། །ད་ལྟ་དལ་འབྱོར་སྙིང་བོ་མ་ལོན་ན། །ན་འཆི་ཞགས་པས་བཅིང་
297



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཚེ་འཕྱི་ནས་ཐལ། །པ་ཊུ་མཁས་མཆོག་རྒྱལ་བསྟན་ཡོངས་ཀྱི་བདག །ཕ་མཆོག་
མ་ཏི་ཀརྨའི་གདམས་པའི་བཅུད། །བ་ལས་འོ་མའི་འདོད་འཇོའི་དཔལ་བཞིན་
གང་། །མ་རྣམས་དོན་དུ་སངས་རྒྱས་ཐོབ་ཐབས་བརྩོན། །ཙ་རི་ལྷ་ལྡན་འཕགས་
ཡུལ་ལ་སོགས་པ། །ཚ་གྲང་ཁྱད་དུ་བསད་དེ་ཤུལ་ན་ཡང་། །ཛ་ཡི་བསྟན་ལ་
ཞུགས་དོན་མ་ལགས་ཏེ། །ཝ་སྐྱེས་རྒྱལ་བོ་ལས་ལྷག་རྣམ་ཐར་ངེས། ཞྭ་དམར་
ཅོད་པན་འཆང་བའི་རང་ལུགས་ལ། །ཟ་ཆོག་མཁན་པོའི་བརྟུལ་ཞུགས་རྟག་
འཛིན་པ། །འ་ཅག་ཞུགས་ཀྱང་སྐབས་དོན་འགྲུབ་དཀའ་བས། །ཡ་རབས་
དམ་པའི་ཚུལ་ལ་བསླབ་པར་འཚལ། །ར་བ་པད་མས་བསྐོར་བའི་ཆོས་གྲལ་
འདིར། །ལྭ་བོ་བ་སོགས་གྲུབ་པའི་ཡོན་ཏན་དང་། །ཤ་རའི་བུ་སོགས་མཁས་
པའི་ཡོན་ཏན་བཞིན། །ས་བཅུ་ལམ་ལྔ་བསྒྲུབ་ལ་བསླབ་པར་འཚལ། །ཧ་ས་
ཡབ་སྲས་བཞེད་གཞུང་བཀའ་པོད་ལྔར། །ཨ་དོན་སྐྱེ་མེད་བསྟན་པའི་དོན་
ཟབ་ལ། །ཧ་ས་བཞིན་དུ་རིགས་ལམ་བརྒྱུ་བརྒྱའི་སྒོས། །ཨ་ཧོ་དཔྱད་པའི་སྐལ་
བཟང་བྱུང་ན་སྙམ། །རིས་བྲལ་ཤཱི་མིང་ནས། །
ཀ་ཏ་པུར་འཛག་སྟོབས་བཅུའི་ཆ་ཤས་རྣམས་རྫོགས་པ། །ཁ་བ་རི་བའི་
ལྗོངས་ཀྱི་འགྲོ་ཀུན་གྱི་མགོན་པོ། །ག་པུར་མཛད་འཕྲིན་གསར་རྫོགས་བདེ་
སྦྱིན་གྱི་བླ་མར། །ང་ཡིས་དད་གུས་འཛུམ་གྱིས་ཐལ་སྦྱར་བཞིན་གུས་འདུད། །
ཅ་ཅོའི་སྐྱོན་བྲལ་གདན་ས་རྣམ་གསུམ་གྱི་གྲལ་དུ། །ཆ་བཅས་གཞི་འབྲས་
དོན་ལ་ཕྲ་ཞིབ་ཀྱིས་དཔྱད་འབྲས། །ཇ་ཆང་ཞིམ་དགུ་མ་ཡིན་གཏན་བདེ་
ཡི་སངས་རྒྱས། །ཉ་རྒྱས་ཟླ་བཞིན་གློ་བུར་སྤྲིན་སྦུབ་ལས་གྲོལ་ཤོག །ཏ་ཐ་ག་
ཏའི་བསྟན་པའི་གསུང་རབ་ཀྱི་དོན་ལ། །ཐ་མལ་བདག་འདྲས་དཔྱད་པའི་
298



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་ཡའི་རང་སྒྲ།
པོད་བརྒྱུད་པ།
སྐལ་བཟང་ཞིག་བྱུང་ན། །ད་ལྟར་མཁོ་དགུ་དོར་ཏེ་བརྩོན་འགྲུས་ཞིག་བསྐྱེད་
སྙམ། །ན་རྒ་འཆི་བས་ནོན་ཡང་དཔའ་གདེངས་ཞིག་ཡོད་ངེས། །པ་ར་མི་ཏའི་
གཞུང་ལ་འཆད་རྩོད་གྱིས་ཞུགས་འདི། །ཕ་རོལ་ཁོ་ན་སྡང་བས་ཚར་གཅོད་
ཀྱིས་མ་ཡིན། །བ་ལས་འདོད་དགུའི་དཔལ་སྦྱིན་སངས་རྒྱས་ཀྱི་ས་རུ། །མ་གྱུར་
འགྲོ་རྣམས་འགོད་པ་ཉིང་དགོས་ཀྱི་འབྲས་ལགས། །ཙ་རི་གནས་མཆོག་བསྐོར་
ལས་ཤིང་རྟ་ཡི་གཞུང་ལ། །ཚ་གྲང་སྐྱོ་བསལ་གྲྭ་རྐྱང་དཀྱུས་མ་ཡི་ལུགས་བཞིན། །
ཛ་ཡི་བསྟན་སྒོར་ཞུགས་ཏེ་འཆད་རྩོད་ཀྱིས་བྲེལ་ན། །ཝ་སྐྱེས་ཕས་རྒོལ་སྙིང་
རྩ་དུམ་བུ་རུ་གས་འགྲོ། །ཞྭ་གོས་གནས་མལ་མཆོག་འདོད་ཐོས་བསམ་གྱི་
གེགས་ཆེན། །ཟ་ཙམ་འཚོ་བས་ཆོག་ཤེས་མི་ལ་ཡི་དཔེ་བཞིན། །འ་ཅག་བཀའ་
པོད་གཞུང་ལ་དེ་ལུགས་བཞིན་བརྩོན་ན། །ཡ་རབས་སྔོན་བྱོན་དམ་པའི་རྣམ་
ཐར་ལས་མ་འདས། །རྭ་ལྟར་གྱོང་བའི་སེམས་འདི་རང་མལ་དུ་བཞག་ན། །
ལ་ལུང་ཡུལ་གྲུ་དག་ལ་གནོད་རིགས་སུ་འགྱུར་འགྲོ། །ཤཱ་རའི་བུ་བཞིན་ཉོན་
མོངས་དགྲ་ཚོགས་ཀུན་བཅོམ་ན། །ས་ཆེན་ནོར་འཛིན་སྒེག་མོར་མཛེས་རྒྱུན་
དུ་འགྱུར་འགྲོ། །ཧ་ལའི་དུག་འདི་སྨན་མཆོག་འདོད་དགུ་རུ་བསྒྱུར་བཞིན། །
ཨ་མས་སྦྱིན་པའི་ལུས་འདི་སྐུ་བཞི་རུ་བསྒྱུར་བའི། །ཧ་ཅང་ཡ་མཚན་ཆེ་བའི་
རིམ་གཉིས་ཀྱི་ལམ་བཟང་། །ཨ་ཧོ་འདྲེན་མཆོག་ཟས་གཙང་སྲས་པོ་ཡི་ཁྱད་
ཆོས། །འདི་བྲིས་དགེ་བས་མ་རྣམས་སངས་རྒྱས་ཀྱི་ས་རུ། །བགྲོད་པའི་ཕུན་
ཚོགས་འོ་མཚོ་སྲིད་རྩེ་རུ་འཕྱུར་སྨོན། །དམ་པའི་གདན་ས་དགེ་ལྡན་བསམ་
འགྲུབ་ཀྱི་གླིང་དུ། །ཚངས་སྲས་རོལ་བའི་འོ་མཚོར་འབོད་པ་ཡིས་བྲིས་སོ། །
299



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
༄༅།།རང་ཉིད་རང་ལ་སྐྱོ་བའི་རྒན་པོའི་མགུར་
དབྱངས་ཞེས་བྱ་བ་བཞུགས།
ཐུགས་བསྐྱེད་སྙིང་སྟོབས་མཆོག་གི་ནོར་འཛིན་གྱི་གཞི་ལ། །རྒྱལ་སྲས་
སྤྱོད་པའི་ལམ་བཟང་དྲོད་གཤེར་གྱིས་འཁྱུད་པས། །སྤངས་རྟོགས་རབ་རྫོགས་
གཡུ་ལྗོན་གཞོན་ནུ་ཡི་མཛེས་སྒེག །ས་གསུམ་འགྲོ་བའི་དཔལ་དུ་ཡོངས་བཞད་
དེར་གུས་འདུད། །སྔོན་བསགས་ལས་དང་འཕྲལ་རྐྱེན་རྟེན་འབྲེལ་གྱི་རྒྱུ་ལས། །
མ་སྒྲིབ་ལུང་མ་བསྟན་གྱི་ཟག་བཅས་ཀྱི་ཉེར་ཕུང་། །རྩོལ་མེད་ཤུགས་ཀྱིས་
བྱུང་བའི་གཞི་ཉིད་ལ་དཔྱད་ཚེ། །སྤྱི་མཚན་མི་རྟག་སྡུག་བསྔལ་སྟོང་བ་དང་
བདག་མེད། །བཤང་གཅི་ལ་སོགས་རང་མཚན་མི་གཙང་གི་རྫས་རྣམས། །
བསགས་པའི་ལུས་ཀྱི་གནས་ཚུལ་ཕྲ་ཞིབ་དུ་མཐོང་ཚེ། །སྡུག་བསྔལ་མ་གཏོགས་
བདེ་བ་ཕྲ་མོ་ཡིས་དབེན་པས། །རང་མལ་གུ་ཡངས་གནས་ཚེ་སྐྱོ་བ་ཞིག་ཤར་
བྱུང་། །འདོད་བཙལ་མ་རྙེད་མི་འདོད་གློ་བུར་དུ་འཕྲད་པ། །རྙེད་དཀའི་དལ་
འབྱོར་མྱུར་འཆི་ངེས་པར་དུ་འཆི་ངེས། །འཆི་ཟིན་དཀར་ནག་ལས་ཀྱི་གྲིབ་
མ་དང་འགྲོགས་ནས། །རིགས་དྲུག་འཁོར་བའི་གཡེང་སར་ལྡོག་མེད་དུ་ཆས་
འགྲོ། །བདེ་བ་བསྒྲུབ་ཅིང་བདེ་སྒྲུབ་ཐབས་ལ་ནི་མི་མཁས། །དེ་ཕྱིར་གང་བྱས་
ལས་འདི་འཁོར་བ་ལས་མ་འདས། །སྡིག་སྡུག་བརྒྱ་ཡི་འབྲས་འདི་གང་ཉིད་
ལས་བྱུང་བ། །ཕྲ་ཞིབ་དཔྱད་ཚེ་ཕྲ་རགས་བདག་འཛིན་དུ་འདུག་གོ །འདི་
ཉིད་འཇོམས་ཐབས་རྒྱལ་བའི་མདོ་རྒྱུད་ལས་གསུངས་ཀྱང་། །ཐ་མལ་བདག་
འདྲའི་ལག་ལེན་ཐེབ་པ་རུ་དཀའ་བས། །སླར་ཡང་འཁོར་བ་མཐའ་མེད་འཁོར་
300



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱབརྩེ་བའི་རང་སྒྲ།
ལོ་བཞིན་འཁོར་བས༑ །ཉམ་ཐག་དུག་ལྔས་གཟིར་བའི་བུ་རུལ་ང་སྐྱོ་བ། །ལམ་
གོལ་བྱིས་བཞིན་ཅི་བྱ་གཏོལ་མེད་ཀྱི་བུ་ང་། །ལས་དང་ཉོན་མོངས་སྟོབས་
ཀྱི་གཞན་དབང་དུ་གྱུར་པས། །བཟོད་དཀའི་མེ་འོབས་ཆེན་པོར་ལྷུང་བ་རུ་
ཉེ་སྐབས། །སྐྱབས་ཀྱི་མཆོག་གྱུར་རིན་ཆེན་རྣམ་གསུམ་གྱིས་སྐྱོབས་མཛོད། །
དུག་གསུམ་དབང་གིས་བྱས་དང་བྱེད་བཞིན་གྱི་ཉེས་ཚོགས། །ཁྱད་པར་སྡོམ་
པ་གསུམ་དང་འགལ་བ་རུ་བགྱིས་ཀུན། །ཐུགས་རྗེའི་གཏེར་ཆེན་སྐྱབས་ཡུལ་
རྒྱུ་མཚོ་ཡི་སྤྱན་སྔར། །སྙིང་ནས་འགྱོད་པ་དྲག་པོས་ཡང་ཡང་དུ་བཤགས་
སོ། །དུག་གསུམ་རི་རྒྱལ་ཁུར་ཆེན་ལྕི་བ་ཡིས་ནོན་པའི། །ཉམ་ཐག་མགོན་མེད་
བདག་གིས་གདུང་ཤུགས་ཀྱིས་ངང་ནས། །གསོལ་བ་འདེབས་སོ་དཀོན་མཆོག་
ཀུན་འདུས་ཀྱི་བླ་མ། །གསང་གསུམ་མཐུ་ཡིས་དག་པ་མཁའ་སྤྱོད་དུ་དྲོངས་
ཤིག །རླབས་ཆེན་རྒྱལ་སྲས་སྤྱོད་བཟང་བདག་རྒྱུད་ཀྱི་གྲོགས་སུ། །འགུགས་པ་
མུ་ཏོ་བ་ཡིས་འཁོར་བསྒྱུར་གྱི་དཔལ་རྣམས། །ཐོབ་པའི་རེ་འཛིན་བྱེད་པའི་
དཔེ་ཟླ་རུ་སོང་བས། །ལས་ཉོན་སྟོབས་ཀྱིས་དབང་གྱུར་བ་རུལ་ང་སྐྱོ་བ། །
རིགས་བརྒྱའི་ཁྱབ་བདག་དཀོན་མཆོག་ཀུན་འདུས་ཀྱི་བླ་མར། །སྙིང་ནས་
གསོལ་བ་འདེབས་སོ་ཐུགས་རྗེ་ཡིས་གཟིགས་ཤིག །ངན་སོང་གཡེང་སར་
ལྷུང་ཉེ་བདག་འདྲ་ལ་གཟིགས་ཏེ། །རྣམ་གྲོལ་ཐར་བ་མཆོག་གི་དངོས་གྲུབ་
རྣམས་སྩོལ་ཅིག །གནས་ལུགས་ཆོས་དབྱིངས་སྤྲོས་མཐའ་བྲལ་བ་ཡི་དབྱིངས་
ནས། །རབ་ཁྲོས་གར་དགུའི་ཉམས་ལྡན་ཆོས་སྐྱོང་གི་སྲུང་མས། །རྫོགས་པའི་
བྱང་ཆུབ་སྒྲུབ་ལ་ཉེར་འཚེ་ཡི་རིགས་ཀུན། །ཉེར་ཞིའི་དགེ་ལེགས་ཕུན་སུམ་
ཚོགས་པ་ཡིས་མཛེས་སྨོན། །ཞེས་པ་འདི་ནི་ཚངས་སྲས་རོལ་བའི་འོ་མཚོས་དཔལ་བསམ་འགྲུབ་
301



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གླིང་གི་རང་ཤག་ཏུ་བྲིས།
༄༅། །ཐོས་པ་བྱེད་ཚུལ་གྱི་བསླབ་བྱ་ནོར་བུའི་
འཁྲི་ཤིང་ཞེས་བྱ་བ་བཞུགས།
འབྱེད་དཀའ་རིགས་པའི་གསང་ཚིག་འབུམ་གྱི་སྒོ། །གཅིག་ཅར་འབྱེད་
བྱེད་ཕྲ་ཞིབ་རིགས་པའི་འགྲོས། །བརྩེ་བས་སྩོལ་མཛད་ཟླ་མེད་བླ་མ་ལ། །མི་
ཕྱེད་དད་པས་སྙིང་ནས་ལན་བརྒྱར་འདུད། །སྔོན་བསགས་བསོད་ནམས་
དཔལ་ལས་བྱུང་བ་ཡི། །རྙེད་དཀའི་དལ་འབྱོར་གྲུ་ཆེན་ཐོབ་དུས་འདིར། །
རབ་འབྱམས་གཞུང་ལ་ཐོས་བསམ་བསྒོམ་པ་ཡིས། །ཤཱཀྱའི་རྗེས་འཇུག་མིང་
དོན་མཐུན་པར་མཛོད། །དཔེ་འཛིན་སྐྱོར་སྦྱངས་ཉལ་འགྲོའི་རྒྱུན་བཞིན་
དུ། །གཞུང་བརྒྱའི་དོན་ལ་ཕྲ་ཞིབ་བརྟག་དཔྱད་ཀྱིས། །གོ་རིགས་ཟུང་དུ་འབྲེལ་
བ་བྱེད་གྱུར་ན། །གྲོལ་བ་དོན་གཉེར་སྐྱེས་བུའི་དཔལ་དུ་ཆེ། །དབུ་ཚད་ཆོས་
མངོན་མཛོད་དང་ཕར་ཕྱིན་གཞུང་། །བསྟན་པའི་གཞི་མ་འདུལ་བ་རྒྱ་མཚོའི་
དོན། །མ་ཚང་བསླབ་གསུམ་ཡ་བྲལ་འགྱུར་བའི་ཕྱིར། །བཀའ་པོད་ལྔ་ལ་
ལེགས་པར་བསླབ་པར་གཅེས། །ཐོས་པ་མེད་ན་བླང་དང་དོར་བྱའི་གནས། །
གང་ཡང་ཇི་བཞིན་འབྱེད་པ་མི་ནུས་པས། །མུན་པའི་ཀློང་དུ་ལུས་པར་འགྱུར་
རོ་ཞེས། །མཁས་མཆོག་དུ་མས་གསུང་བ་མ་མཐོང་ངམ། །ཕྲ་ཞིབ་རིགས་ལམ་
འབུམ་གྱི་དབང་གཞུ་བཀྲ། །སྡོམ་གསུམ་གཙང་མའི་དྲི་ངད་ཕྱོགས་བཅུར་
ལྡང་། །རྨད་བྱུང་བསླབ་གསུམ་ལུང་རྟོགས་ནོར་བུའི་མཚོ། །ངེས་དོན་མཁས་
302



ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
པོད་བརྒྱུད་པ་
པ་མགུ་བའི་མཆོད་སྤྲིན་ངེས། །འཆད་ན་བདུད་རྩིའི་གྲུ་ཆར་འཇོ་བའི་སྤྲིན། །
རྩོད་ན་བསྐལ་བའི་མེ་དཔུང་འབར་བའི་ལྕེ། །རྩོམ་ན་ཚངས་པའི་གདངས་
ཀྱང་ཟིལ་གྱིས་གནོན། །དཔྱོད་ལྡན་ཡིད་དབང་འགུགས་པའི་ལྕགས་ཀྱུ་ཡིན། །
གཟུར་གནས་མཁས་པའི་རིགས་ལམ་ཕྲ་མོའི་འགྲོས། །མང་ཐོས་གློག་གི་རྩལ་
དང་འགྲོགས་བཞིན་པར། །བཀའ་པོད་ལྔས་མཚོན་མདོ་སྔགས་གཞུང་ལུགས་
རྣམས། །འཆད་པའི་མགྲིན་པ་ཡངས་པོར་འཁྲོལ་བར་བྱ། །མདོ་སྔགས་གཞུང་
བརྒྱའི་ཟབ་གནད་བླ་མེད་པ། །ཤིན་ཏུ་གསལ་ཞིང་རྒྱུས་ལ་ཕྲ་ཞིབ་ཏུ། །དཔྱད་
པའི་གཞུང་བཟང་འབུམ་གྱི་པད་ཚལ་ལ། །ཅི་དགར་རྩེན་འདི་སུ་དྷཱི་ཀརྨའི་
དྲིན། །རང་སྤྱི་བདེན་གཉིས་ཕྲ་རགས་གང་ལ་འང་། །ཕྲ་ཞིབ་ལུང་རིགས་གཟི་
འོད་སྟོང་འབར་བས། །ཡུན་ནས་ཡུན་དུ་ཡང་ཡང་དཔྱོད་ཅིག་དང་། །སངས་
རྒྱས་དགྱེས་པའི་ལམ་བཟང་རྙེད་དེ་འོངས། །དེ་ལྟར་རབ་འབྱམས་མདོ་སྔགས་
གཞུང་བརྒྱ་ལ། །དམན་ས་བཟུང་སྟེ་གུས་པའི་བརྟུལ་ཞུགས་ཀྱིས། །ཐོས་བསམ་
ཟླ་དང་བྲལ་བ་བྱེད་གྱུར་ན། །རྙེད་དཀའི་དལ་རྟེན་དོན་དང་ལྡན་པ་ལགས། །
རྒྱལ་བའི་བསྟན་ལ་མཇལ་བའི་དགོས་དོན་དང་། །ཕ་མའི་དྲིན་ལན་བླ་མའི་
ཞབས་ཏོག་དང་། །འཕྲལ་ཡུན་དོན་གཉིས་མ་ལུས་འབད་མེད་དུ། །ངང་གིས་
འགྲུབ་བོ་སློབ་བུའི་ཁྱུ་ཚོགས་ཀྱེ། །བདག་ཀྱང་དམ་པས་རྗེས་བཟུང་ཞབས་
པད་བསྟེན། །རབ་འབྱམས་གཞུང་བརྒྱའི་དོན་ཀུན་གཏིང་དཔོག་སྟེ། །རྒྱུ་
བོད་པཎ་གྲུབ་ཡིད་རང་འཆོར་བའི་ཡུལ། །འཆད་རྩོད་རྩོམ་ལ་ཀླུ་ཐོགས་རྗེས་
འགྲོར་ཤོག །ཅེས་ཆོས་མེད་ཐ་ཤལ་བ་ཀུན་དགའ་དཔལ་ལྡན་གྱིས་ཐོས་པ་བྱེད་ཚུལ་ལས་བརྩམས་
ཏེ་གུས་པས་བྲིས་པ་དགེ་
303



ཀུན་དགའདཔལ་ལྡན་རྒྱུ་མའི་གསུང་འབུམ།
༄༅།།གྲྭ་བའི་རིན་ཐང་ལ་དཔྱད་པ་ལྷག་བསམ་
དཀར་བའི་རང་མདངས་ཞེས་
བྱ་བ་བཞུགས།
ཨོཾ་སྭ་སྟི། ལུས་ལ་རྣམ་གསུམ་གོས་ཀྱིས་རབ་མཛེས་ཤིང༌། །ངག་ལ་སྡེ་
སྣོད་གསུམ་གྱི་རོལ་མོ་འཁྲོལ། །ཡིད་ལ་བསླབ་གསུམ་ནོར་བུས་བརྒྱན་གྱུར་
ན། །གྲྭ་བའི་རིན་ཐང་ཡིད་བཞིན་ནོར་ལས་ལྷག །ལུས་ལ་སྐུ་ཆས་ངག་ལ་འཆལ་
གཏམ་དང་། །ཡིད་ལ་ཚོང་ཁེ་འདོད་ལོག་བརྩོན་གྱུར་ན། །ནག་ཕྱོགས་འབྱུང་
བོའི་གདོན་གྱིས་ཟིན་གྱུར་པའི། །གྲྭ་བའི་རིན་ཐང་མོ་གཤམ་བུ་ཡི་སྤུན། །བཤེས་
གཉེན་དམ་པ་ཚུལ་བཞིན་བསྟེན་བཞིན་དུ། །ལྟོ་སྐྱ་གོས་ཧྲུལ་གྲྭ་རྐྱང་དཀྱུས་
མ་ཡིས། །མང་ཐོས་ནོར་བུ་བསགས་ལ་འབད་གྱུར་ན། །གྲུ་བའི་རིན་ཐང་ཡིད་
བཞིན་ནོར་ལས་ལྷག །རྔ་རྡུབ་རོལ་མོའི་གདངས་ལ་འགྲན་བཞིན་དུ། །ཕཊ་
སྦྱོ་བཟློག་པའི་ཆོ་ག་དབྱངས་སུ་གྱེར། །ལྷ་སྔགས་ཏིང་འཛིན་ནོར་གྱིས་སྟོང་
གྱུར་ན། །གྲྭ་བའི་རིན་ཐང་མོ་གཤམ་བུ་ཡི་སྤུན། །འཆད་པས་ཐར་འདོད་ཡིད་
ལ་དགའ་བ་སྟེར། །རྩོད་པས་རྒོལ་ངན་སྙིང་རྩ་དུམ་བུར་འཐོར། །རྩོམ་པས་
མཁས་པ་མགུ་བའི་ད པ ལ་བསྐྱེད་པ། །གྲྭ་བའི་རིན་ཐང་གཞལ་དུ་མེད་པ་
མཐོང་། །བཤེས་གཉེན་དམ་པར་དྲིན་ལན་ལོག་པས་འཇལ། །ཆོས་མཆེད་
དམ་པར་བསྡིག་མོས་མཚངས་འབོད་བྱེད། །དྲིན་ཅན་ཕ་མ་བཀུར་བཟོའི་
གནས་ལས་འདོར། །གྲྭ་བའི་རིན་ཐང་མོ་གཤམ་བུ་ཡི་སྤུན། །ཚུལ་གནས་ཁྲིམས་
ཀྱི་རྩ་བ་རབ་ཏུ་བརྟན། །ལུང་རིགས་ཡོན་ཏན་ལོ་འདབ་ཆེར་རྒྱས་ཏེ། །ཕན་
3104



པོད་བརྒྱུད་པ་
ཇོ་ནང་ཨེ་ཝཾ་ ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
བདེའི་གྲིབ་བསིལ་སྣུམ་པོའི་དཔལ་སྦྱིན་ནོ། །གྲྭ་བའི་རིན་ཐང་ཡིད་བཞིན་
ནོར་ལས་ལྷག །དགེ་འདུན་སྡེ་རྣམས་རིས་སུ་གཅད་པ་དང་། །གང་སྨྲས་ཐམས་
ཅད་འདོད་པའི་དབང་གྱུར་ཏེ། །མདོག་ལེགས་དུག་གི་མེ་ཏོག་ལ་འགྲན་ན། །
གྲྭ་བའི་རིན་ཐང་མོ་གཤམ་བུ་ཡི་སྤུན། །འཆད་རྩོད་རྩོམ་གྱི་མེ་ཏོག་ར་བ་རུ། །
བཤད་སྒྲུབ་གཤོག་ཟུང་འདབ་མ་བསྐྱོད་བཞིན་དུ། །ཕུལ་བྱུང་ལེགས་བཤད་
མགྲིན་དབྱངས་སྒྲོག་གྱུར་ན། །གྲྭ་བའི་རིན་ཐང་ཡིད་བཞིན་ནོར་ལས་ལྷག །
དགྲ་ལ་གནམ་ལྕགས་ཐོག་གི་དཔལ་རྩལ་ངོམ། །གཉེན་ལ་བརྩེ་ཆེན་འོད་ཞགས་
དམ་བུས་འཁྱུད། །ཁྱིམ་གྱི་ཁུར་རྣམས་འདེགས་པའི་མཐུ་ཆེ་ན། །གྲྭ་བའི་རིན་
ཐང་འཇའ་ཚོན་བུ་མོར་འགྲན། །མི་དམན་བརྩོན་པ་དལ་འགྲོའི་རྒྱུན་བཞིན་
དུ། །ལུང་རིགས་འཛུམ་དཀར་མཁའ་ལ་འཕྱོ་བ་དང་། །ལྷན་ཅིག་ཕན་བདེའི་
ཟེགས་མ་འཐོར་གྱུར་ན། །གྲྭ་བའི་རིན་ཐང་ཡིད་བཞིན་ནོར་ལས་ལྷག །གྲྭ་
བའི་རིན་ཐང་རང་ལ་དབེན་གྱུར་ཀྱང་། །གྲྭ་བའི་རིན་ཐང་འབྱོར་ན་དོན་
ཆེ་བས། །གྲྭ་བཙུན་བློ་གསལ་གཞོན་ནུའི་ཁྱུ་ཚོགས་ལ། །གྲུ་རྒན་ཆོས་མེད་ཆོས་
རྫུའི་ཟོལ་གྱིས་ཐལ། །ཀྱེ་ཀྱེ་ཡིད་འོང་བློ་གསལ་གཞོན་ནུ་རྣམས། །ཨེ་ཨེ་དེང་
དུས་རིག་པའི་ནོར་མེད་ན། །ཧེ་ཧེ་མཚར་སྡུག་བུ་མོ་བཞད་ལས་ཆེ། །དེ་དེའི་
ཕྱིར་ན་རིག་པའི་ནོར་ལོངས་ཤིག །ཨ་ཨ་གཅེས་ཤིང་ཕངས་པའི་གཞོན་ནུ་
རྣམས། །ཨོ་ཨོ་ལེ་ལོའི་སྟེགས་ལ་འདུག་ཉེས་ན། །ཨེ་ཨེ་སེམས་ཀྱིས་མ་བཟོད་
ཕན་པའི་ངག །ཧེ་ཧེ་རྩེ་འཇོའི་ཞར་ལ་དབང་མེད་ཐལ། །བརྩེ་མེད་དུས་ཀྱིས་
མི་སྒུག་བཞུད་པ་དང་། །དང་བོའི་ལང་ཚོ་འདི་དང་ལྷན་ཅིག་ཡལ། །ཡལ་
མེད་རྟག་ཏུ་འགྲོག་པ་ལེ་ལོ་ཉིད། །ཉིད་ཀྱིས་དེ་དོན་སོམས་ལ་རིག་པ་སློབས། །
3(15



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ངག་གི་དབང་ཕྱུག་ངག་དབང་བློ་བཟང་ཞབས། །བློ་གྲོས་བཟང་བོས་བློ་གསལ་
གཞོན་ནུ་ལ། །བརྩེ་ཆེན་ངག་གི་བརྩེ་བས་གདམས་པའི་དོན། །དོན་བཞིན་
དྲན་པའི་དོན་ལྟར་ཁྱོད་ལ་གདམས། །འདིར་བླ་མའི་མཚན་སྨྲོས་པའི་རྒྱུ་མཚན་གྱིས་བླ་མ་
རྡོ་རྗེ་འཆང་དབང་སྙིང་ཐག་པ་ནས་དྲན་པའི་དད་པའི་གདུང་དབྱངས་དབང་མེད་དུ་ཤོར་བ་འདི་ལྟར།
དྲན་དྲན་རྡོ་རྗེ་འཆང་དབང་དྲན་དྲན་དཀོན་མཆོག་ཀུན་འདུས་ཁྱོད་དྲན་
དྲན། །དྲན་དྲན་ཕ་མཆོག་བླ་མ་དྲན་དྲན་བློ་བཟང་འཕྲིན་ལས་ཁྱོད་དྲན་
དྲན། །དྲན་དྲན་ཐུགས་རྗེ་དཔལ་བཟང་དྲན་དྲན་ཤེས་རབ་ཆོས་འཕེལ་ཁྱོད་
དྲན་དྲན། །དྲན་དྲན་ཕ་མཆོག་བཀའ་དྲིན་དྲན་དྲན་དྭངས་བའི་སེམས་ཀྱིས་
ཁྱོད་དྲན་དྲན། །དུང་དུང་གུས་པས་རྣམ་གསུམ་བླ་མ་འབྲལ་མེད་དུ། །དུང་
དུང་སེམས་ཀྱི་བསམ་སྦྱོར་དག་པས་བསྟེན་པ་ལས། །དུང་དུང་མ་ཡིན་ཐུགས་
དང་འགལ་བ་བྱས་མེད་སྙམ། །དུང་དུང་གསོལ་འདེབས་རེ་བས་བྱིན་རླབས་
སྩོལ་ཅིག་ཀྱེ། །ཀྱེ་ཀྱེ་རྡོ་རྗེ་འཆང་དབང་ཕ་མཆོག་བླ་མ་རྣམ་གསུམ་ཀྱེ། །ཀྱེ་
ཀྱེ་སློབ་བུས་སྙིང་ཁུང་རུས་པའི་གཏིང་ནས་འབོད་པ་འདི། །ཀྱེ་ཀྱེ་དྲིན་ཅན་
བླ་མའི་སྙན་གྱི་བུ་གར་གསན་ལགས་སམ། །ཀྱེ་ཀྱེ་ཤུལ་ལུས་སློབ་བུ་བརྩེ་ཆེན་
ཐུགས་ཀྱིས་གཟིགས་མཛོད་ཀྱེ། །ཨེ་མ་རྡོ་རྗེ་འཆང་དབང་རྣམ་གསུམ་བླ་མས་
ལེགས་མཚོན་ཏེ། །ཨེ་མ་མཁས་གྲུབ་དབང་ཕྱུག་བཤེས་གཉེན་བཅུ་ཕྲག་
ཉེ་བ་རུ། །ཨེ་མ་བསམ་སྦྱོར་དག་པས་ཚུལ་བཞིན་བསྟེན་པ་ལེགས་འགྲིག་
པ། །ཨེ་མ་ད་ལྟར་བསམ་ན་དམན་བུ་བདག་ཀྱང་སྐལ་བཟང་སྙམ། །སྐྱོ་སྐྱོ་
རྣམ་གསུམ་བླ་མའི་འཛུམ་ཞལ་དབྱིངས་སུ་ཡལ་བས་སྐྱོ། །སྐྱོ་སྐྱོ་སློབ་བུས་
བླ་མའི་དགོངས་བཞེད་རང་དགར་བསྐྱུར་འདིས་སྐྱོ། །སྐྱོ་སྐྱོ་དཔང་གྱུར་དམ་
306



ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བའི་རང་སྒྲ།
པོད་བརྒྱུད་པ།
པ་རྣམས་ནི་དབྱིངས་སུ་གཟིམས་པས་སྐྱོ། །སྐྱོ་སྐྱོ་ཁྲེལ་མེད་མི་ཡིས་གང་དྲན་
བྱ་བ་བྱེད་འདིས་སྐྱོ། །སྐྱེ་དང་སྐྱེ་བ་ཚེ་རབས་ཐམས་ཅད་དུ། །མགོན་པོ་ཁྱོད་
ཀྱིས་དགྱེས་བཞིན་རྗེས་བཟུང་སྟེ། །མདོ་སྔགས་རྒྱུད་སྡེ་རྒྱ་མཚོའི་མཐར་སོན་
ནས། །མ་གྱུར་འགྲོ་བ་འདྲེན་པའི་གཉེན་གྱུར་ཅིག །ཅེས་པ་འདི་ཉིད་ཀུན་དགའ་དཔལ་
ལྡན་གྱིས་བྲིས་པ་དགེ
༄༅། །ཀུན་ཕན་ཟླ་བའི་ཟེགས་མ་ཞེས་བྱ་བ་བཞུགས།
ན་མ༔ སྭ་ར་སྭ་སྐྱ། ནད་ཀྱིས་མ་ཟིན་རྒས་པས་མ་བསུས་ལ། །གཞོན་
ནུ་ལང་ཚོ་རྒྱས་པས་ཡིད་ཁེངས་ཏེ། །གང་དུ་ཅལ་ཞེས་གྲགས་པ་ཙམ་གྱིས་
ཀྱང་། །འགོག་མེད་ཧ་བགད་ཤོར་བ་འདི་མཐོང་ཚེ། །བརྩེ་ལྡན་མ་ཡིས་གཅེས་
པའི་བུ་ལ་བཞིན། །བཤེས་གཉེན་དམ་པའི་ཞལ་ཁྲིད་བདུད་རྩིའི་བཅུད། །
ཕངས་མེད་བརྩེ་བས་སྩོལ་བའི་ངང་ཚུལ་རྣམས། །ཁྲེལ་མེད་ཁྱོད་ཀྱི་སྙིང་ལ་
མེད་དམ་སྙམ། །བླ་གོས་མཐང་གོས་ཟླུམ་པོར་བགོ་བ་ཡི། །གྲྭ་ཆས་མཛེས་པའི་
ཡིད་སེམས་རབ་ཁེངས་ཏེ། །གོས་ཧྲུལ་ངན་ངོན་གྱོན་པ་འགའ་ཞིག་ལ། །འཕྱ་
ཚིག་ཤག་འགའ་སྤྲོ་བ་འདི་མཐོང་ཚེ། །བརྩེ་ལྡན་མ་ཡིས་གཅེས་པའི་བུ་ལ་
བཞིན། །བཤེས་གཉེན་དམ་པའི་ཞལ་ཁྲིད་བདུད་རྩིའི་བཅུད། །ཕངས་མེད་
བརྩེ་བས་སྩོལ་བའི་ངང་ཚུལ་རྣམས། །ཁྲེལ་མེད་ཁྱོད་ཀྱི་སྙིང་ལ་མེད་དམ་
སྙམ། །སྙན་འགྱུར་མགྲིན་གླུས་ཆོ་ག་དབྱངས་གྱེར་བ། །ཤར་ཤར་ངག་ནས་
འདོན་འདིས་ཡིད་ཁེངས་ཏེ། །ལྡབ་ལྡིབ་གྱོང་བའི་ངག་འདོན་ཐོས་པའི་མོད། །
307



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
འགོག་མེད་ཧ་བགད་ཤོར་བ་འདི་མཐོང་ཚེ། །མ་དཔྱད་མ་བརྟག་རང་དགུའི་བློ་
ངོ་ན། །གཞོན་ནུ་ཁྱོད་ལ་ཁག་ཀྱང་མི་འདུག་སྙམ། །འོན་ཀྱང་བརྟག་ཅིང་དཔྱད་
པའི་བློ་ངོ་ན། །ཁྱོད་ནི་ཅུང་ཟད་བྱིས་པ་བསམ་མེད་སྙམ། །ཆོ་ག་དབྱངས་ལ་
གྱེར་བའི་གྲྭ་གཞོན་ཁྱོད། །གྲྭ་མང་འདུས་པའི་ཇ་གྲལ་སྐབས་སུ་འང་། །ཇ་
རིལ་བཞིན་དུ་ཀུམ་ནས་མི་འདུག་པ། །ཁ་ལག་དལ་མེད་ཁ་ཤགས་རྩེ་མཚར་
ཚེ། །འདོན་པའི་དབུ་ལ་བཟུང་དང་ལྷན་ཅིག་ཏུ། །ལྷ་སྔགས་ཏིང་འཛིན་མཛའ་
བ་མི་སྡེབ་པ། །གཏི་མུག་གཉིད་ཀྱི་ཏིང་འཛིན་ལ་བརྟེན་ཏེ། །མགོ་བོ་ཕྱོགས་
བཞིར་རེས་མོས་ཚུལ་གྱིས་ལྷུང་། །བརྩེ་ལྡན་མ་ཡིས་གཅེས་པའི་བུ་ལ་བཞིན། །
བཤེས་གཉེན་དམ་པའི་ཞལ་ཁྲིད་བདུད་རྩིའི་བཅུད། །ཕངས་མེད་བརྩེ་བས་
སྩོལ་བའི་ངང་ཚུལ་རྣམས། །ཁྲེལ་མེད་ཁྱོད་ཀྱི་སྙིང་ལ་མེད་དམ་སྙམ། །ནད་
མེད་ལང་ཚོ་རྒྱས་ཀྱང་དྲེགས་མི་འཚལ། །ན་རྒས་ཞགས་པས་ཤོར་མེད་ཟིན་
ཉེ་ཡོད། །ནོར་གྱིས་འབྱོར་བ་ཇི་ཙམ་ལྡན་གྱུར་ཀྱང་། །ནམ་མཁའི་སྤྲིན་ལྟར་
རིང་མིན་ཡལ་ནས་འགྲོ། །ངག་འདོན་དབྱངས་གྱེར་ཤེས་པ་ཙམ་ཞིག་གིས། །
ངོམས་ནས་མཁས་པའི་སྤོབས་ཉམས་བསྟན་མི་འཚལ། །དུས་རབས་ཉེར་
གཅིག་གཞོན་ནུའི་མདུན་ལམ་ལ། །དེ་འདྲ་ཙམ་གྱིས་འགྲིགས་སམ་དཔྱོད་
དང་ཤེས། །བཅུ་ཕྲག་རིག་པའི་གནས་ཀྱི་གཞོན་ནུ་དང་། །རིག་གསར་ལུས་
ཕྲ་མཛའ་བ་ཟུང་སྡེབ་ན། །སྔར་མེད་ལེགས་པའི་བུ་ཆུང་བཞིན་ལེགས་ཟླ། །
ལྷག་བསམ་ཤར་རིའི་མངལ་ནས་ལྷུག་པར་གྲོལ། །དེ་ལྟར་བློ་ཡིས་གཞིག་འགྲེལ་
མ་བཏང་ན། །སྐྱ་མིན་སེར་མིན་རྒྱུ་མིན་བོད་མིན་དུ། །འགྱུར་བ་ཆེ་སྙམ་ཡིད་
ལ་ཝལ་ཝལ་དུ། །འགོག་མེད་ཤར་བའི་ཚུལ་ལས་འདི་ལྟར་ཞུ། །ཡིད་འོང་ངུར་
308



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། བསླབ་བྱ་བརྩེ་བའི་རང་སྒྲ།
སྨྲིག་མདངས་ཀྱིས་མཛེས་ནའང་། །མཚོན་གྱི་རྒྱུན་གྱི་དྭངས་མར་འཛིན་པ་
དང་། །སྐྱ་གོས་སེར་གོས་ཟུང་དུ་འབྲེལ་བ་དང༌། །སྨད་ལ་མཐིང་གོས་སྟོད་
ལ་རྒྱ་གོས་སོགས། །གང་དྲན་བྱ་བ་བྱེད་པའི་རང་དབང་འདི། །སྟོན་པའི་རྗེས་
སུ་འཇུག་པ་ཡིན་ནོ་ལོ། །ཟས་གོས་ངན་ངོན་གྲྭ་རྐྱང་དཀྱུས་མ་ཡིས། །ཐོས་
བསམ་ཚུལ་བཞིན་བྱེད་ལ་འབད་གྱུར་ན། །ལྷ་དང་མི་ཡིས་བསྔགས་བརྗོད་
འུ་རུ་རུ། །རྒྱལ་བ་དགྱེས་པའི་ལམ་ཡང་དེ་ཡིན་སྙམ། །རང་གི་མིག་སྔའི་མཐོང་
ཚུལ་འགའ་ཞིག་ནི། །མ་བཅོས་ཟོལ་མེད་དྲང་བོར་འབྲི་སྙམ་པའི། །རྟོག་པ་
མངོན་དུ་ཕྱོགས་ཚེ་དེ་མ་ཐག །སྐར་ཆ་འགའ་ཡི་རིང་ལ་མྱུར་བར་བྲིས། །ཞེས་པ་
འདི་གྲོང་ཆོག་པ་འགའ་རེའི་རྣམ་འགྱུར་ལ་གཞིག་ཏེ་ཀུན་དགའ་དཔལ་ལྡན་དུ་འབོད་པས་བྲིས་པ་དགེ་
309



ཇོ་ནང་ཨེ་ཝཾ་ཤེས་རིག་དཔེ་ཚོགས། །
ངག་འདོན་ཐར་བའི་དཔལ་སྟེར། །
པོད་བརྒྱུད་པ་
དག་འདོན་ཐར་བའི་དཔལ་སྟེར།
༄༅། །བཤད་གྲྭའི་བླ་རྒྱུད་གསོལ་འདེབས།
འཆད་རྩོད་རྩོམ་གྱི་ཉིན་བྱེད་སྟོང་འབར་བས། །ཐུབ་བསྟན་འདབ་བརྒྱའི་
གེ་སར་དགོད་པ་ཡིས། །དགེ་ལེགས་དྲི་བསུང་གླིང་བཞིར་ཁྱབ་མཛད་རྗེ། །
གདུལ་བྱ་རྒྱ་མཚོའི་མགོན་པོར་གསོལ་བ་འདེབས། །རྨད་བྱུང་ཚོགས་གཉིས་
རྒྱ་མཚོ་རབ་བསགས་ནས། །ཞིང་འདིར་གདུལ་བྱ་རྒྱ་མཚོའི་མགོན་དུ་བྱོན། །
མདོ་སྔགས་རྒྱུད་སྡེ་རྒྱ་མཚོ་ཐུགས་སུ་ཆུབ། །རིས་མེད་བསྟན་འགྲོའི་མགོན་
པོར་གསོལ་བ་འདེབས། །བློས་གྲོས་བཟང་བོ་ལྷ་ལམ་ཡངས་པ་ལ། །ཤེས་བྱའི་
དེ་ཉིད་མཁྱེན་པའི་དཀྱིལ་འཁོར་རྒྱས། །འཕྲིན་ལས་འོད་ཀྱིས་སྐལ་བཟང་
གདུལ་བྱའི་ཚོགས། །བློ་མིག་རྒྱས་པར་མཛད་པའི་བྱེད་པོར་འདུད། །ཕན་
བདེ་འབྱུང་གནས་རྒྱལ་བསྟན་ཡིད་བཞིན་ནོར། །རྨད་བྱུང་བཤད་སྒྲུབ་ཤིང་
རྟས་འདྲེན་མཛད་རྗེ། །གདུལ་བྱ་རྒྱ་མཚོའི་བསོད་ནམས་ཞིང་མཆོག་ཏུ། །
རྡོ་རྗེའི་ཁྲི་ལ་བརྟན་པར་བཞུགས་གསོལ་འདེབས། །ཡབ་སྲས་དེ་དག་རྣམས་
ཀྱི་བྱིན་མཐུ་ཡིས། །བདག་སོགས་འགྲོ་བའི་རྨོངས་པ་རབ་བསལ་ཞིང་། །འཆད་
31



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྩོད་རྩོམ་ལ་འགྲན་པའི་ཟླ་བྲལ་ནས། །རྒྱལ་བསྟན་རིན་ཆེན་གཙུག་ཏུ་བཀུར་
བར་ཤོག །ཅེས་པ་འདི་ནི་རང་གི་འདོན་རྒྱུར་དམིགས་ནས་ཤྲཱི་མིང་ནས་བྲིས་པ་དགེའོ་ །
༄༅། །སྨན་བླའི་བརྒྱུད་པའི་གསོལ་འདེབས་
ཞེས་བྱ་བ་བཞུགས་སོ། །
ལྷ་མིའི་སྟོན་པ་ཐུབ་དབང་འཇམ་དབྱངས་དང་། །བོ་དྷི་ས་ཏྭཱ་ཁྲི་སྲོང་
ལྡེ་བཙན་ཞབས། །མུ་ནི་བཙན་པོ་སད་ན་ལེགས་རྗེ་ལ། །གསོལ་བ་འདེབས་
སོ་བདག་རྒྱུད་བྱིན་གྱིས་རློབས། །མངའ་བདག་ཁྲི་རལ་དཔལ་གྱི་རྡོ་རྗེ་དང་། །
འོད་སྲུང་དཔལ་འཁོར་སྐྱི་ལྡེ་ཉི་མ་མགོན། །བཀྲ་ཤིས་ལྡེ་ཞབས་ཡེ་ཤེས་ཁུ་
དབོན་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །འོད་སྡེ་རྩེ་
ལྡེ་སྣར་བ་བྱུང་ཚུལ་ཞབས། །ཞུ་ཤེར་གྲགས་པ་དར་མ་རྒྱལ་མཚན་དང་། །
སངས་རྒྱས་སྒོམ་པ་བསོད་ནམས་ཡེ་ཤེས་ལ། །གསོལ་བ་འདེབས་སོ་བདག་
རྒྱུད་བྱིན་གྱིས་རློབས། །བསོད་ནམས་གྲགས་པ་རྒྱལ་སྲས་ཆོས་རྫོང་བ། །མང་
མཁར་བ་དང་གཞོན་ནུ་རྒྱལ་མཆོག་ཞབས། །འཇམ་དབྱངས་ཤེར་རྒྱལ་རཱ་
སྟོན་པ་སོགས་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །བྱང་
སེམས་ཀུན་མཆོག་གློ་བོ་གྲོལ་མཆོག་ཞབས། །སྟག་ལུང་ཁུ་དབོན་ཀུན་དགའ་
སྙིང་བོ་དང་། །རིན་ཆེན་རྒྱ་མཚོ་བློ་གྲོས་རྣམ་རྒྱལ་ལ། །གསོལ་བ་འདེབས་
སོ་བདག་རྒྱུད་བྱིན་གྱིས་རློབས། །ངག་དབང་འཕྲིན་ལས་ཀུན་བཟང་དབང་
བོ་དང་། །ཚེ་ནོར་ཆོས་འབྱུང་ཚེ་དབང་ཀུན་ཁྱབ་མཚན། །ཀརྨ་རིན་ཆེན་འོད་
312



པོད་བརྒྱུད་པ་།
ཇོ་ནང་ཨེ་ཝཾ་ ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར།
གསལ་འགྱུར་མེད་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
ངག་དབང་ཆོས་འཕེལ་ངག་དབང་ནོར་བཟང་དང་། །མཁས་པའི་གཙུག་
རྒྱུན་ཡོན་ཏན་རྒྱ་མཚོ་དང་། །དེ་ཡི་ཐུགས་སྲས་རྣམ་སྣང་རྡོ་རྗེ་ལ། །གསོལ་
བ་འདེབས་སོ་བདག་རྒྱུད་བྱིན་གྱིས་རློབས། །རིགས་ཀུན་བདག་ཉིད་ཀུན་
དགའ་འགྱུར་མེད་ཞབས། །བསྟན་པའི་ཉི་མ་བཞད་པའི་རྡོ་རྗེ་སོགས། །དངོས་
བརྒྱུད་བླ་མ་དམ་པ་ཐམས་ཅད་ལ། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། །སྙིགས་མའི་རྒུད་པས་མནར་བའི་འགྲོ་བ་ལ། །ཐུགས་རྗེ་ཆེས་
ལྷག་སྨན་བླ་མཆེད་བརྒྱད་ཀྱི། །གསང་གསུམ་བྱིན་རླབས་འོད་དཀར་སྣང་
བ་ཡིས། །མ་ལུས་འགྲོ་བའི་ཚ་གདུང་སེལ་གྱུར་ཅིག །ཅེས་སྨན་བླའི་བརྒྱུད་པའི་གསོལ་
འདེབས་འདིའང་དཔལ་བསམ་འགྲུབ་གླིང་གི་སྨན་བླའི་སྒྲུབ་མཆོད་སྐབས་ཀྱི་དགོས་མཁོ་དང་བསྟུན་འཇམ་མགོན་
ཏཱ་ར་ནཱ་ཐའི་གཞུང་ལ་ཁུངས་བཅོལ་ཏེ་ཀུན་དགའ་དཔལ་ལྡན་ཞེས་སུ་འབོད་པས་བྲིས་པ་དགེ
༄༅། །ཚོགས་ཀྱི་མགུར་དབྱངས་བཞུགས་སོ། །
ན་མོ་གུ་རུ་ཀ་རུ་ཎ་ཤྲཱི་བྷ་དྲ་བྱཱ ནང་རིག་འགྱུར་མེད་འོད་གསལ་བདེ་
ཆེན་གྱི་ཆོས་སྐུ། །རང་རྩལ་འགག་མེད་ངེས་པ་ལྔ་ལྡན་གྱི་ལོངས་སྐུ། །རྩོལ་
མེད་ལྷུན་འགྲུབ་ཁམས་དབང་རྗེས་མཐུན་གྱི་སྤྲུལ་སྐུ། །སྐུ་གསུམ་བདག་ཉིད་
རྗེ་བཙུན་བླ་མ་དེ་དྲན་བྱུང་། །རྨད་བྱུང་ལུང་དང་རིགས་པའི་གཡུ་རལ་གྱིས་
མཛེས་ཤིང་། །རྫོགས་ལྡན་ཆོས་མཆོག་ལྟ་བའི་མཆེ་སྡེར་དེ་བགྲད་པས། །ལྟ་
ངན་གླང་བོའི་སྙིང་བུམ་འགེམ་པ་དང་ལྷན་ཅིག །ངེས་དོན་གངས་རི་སྐྱོངས་
313



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པའི་སེང་གེ་དེ་དྲན་བྱུང་། །ཀུན་རྫོབ་སྤྲོས་པའི་མཚན་མ་རང་བཞིན་དུ་དག་
པའི། །ཀུན་ཁྱབ་ཆོས་དབྱིངས་ཆ་མེད་གདོད་མ་ཡི་གནས་ལུགས། །དོན་དམ་
ཆོས་སྐུ་རྣམ་པ་ཀུན་ལྡན་གྱི་སྟོང་གཟུགས། །ཇི་བཞིན་མངོན་པའི་ཐུགས་རྗེ་
མཚན་ཅན་དེ་དྲན་བྱུང་། །སྐུ་ཡི་བཀོད་པ་རྣམ་ཀུན་དུ་མ་ཡི་རྗེས་འགྲོ །གསུང་
གི་ཆས་ཀྱང་ཐེག་པ་མཐའ་དག་ཏུ་སྟོན་པ། །ཇི་ལྟ་ཇི་སྙེད་ཤེས་བྱའི་རྣམ་པ་
ཀུན་གཟིགས་པའི། །ཀུན་དགའ་ཐུགས་རྗེ་དཔལ་བཟང་སྙིང་དབུས་ནས་
དྲན་བྱུང་། །ཁ་སྦྱོར་བདུན་ལྡན་དུས་ཀྱི་འཁོར་ལོ་ཡི་རྒྱལ་ས། །ཅི་དགར་བགྲོད་
པའི་ཐབས་མཆོག་བདེ་བླག་ཏུ་སྟོན་པའི། །དཀྱིལ་འཁོར་རྒྱ་མཚོའི་བྱེད་པོ་
དྲིན་ཅན་གྱི་བླ་མ། །ཀུན་དགའ་ཐུགས་རྗེ་དཔལ་བཟང་སྙིང་དབུས་ནས་དྲན་
བྱུང་། །རྫོགས་ལྡན་ཆོས་མཆོག་གཞན་སྟོང་དབུ་མ་ཡི་སྲོལ་ཆེན། །འཇིགས་
མེད་སེང་གེ་དཀར་མོའི་ངར་སྐད་ལ་དྲངས་ཏེ། །ལེགས་པར་གསལ་མཛད་
དོལ་པོ་སངས་རྒྱས་ཀྱི་རྒྱལ་ཚབ། །ཀུན་དགའ་ཐུགས་རྗེ་དཔལ་བཟང་སྙིང་
དབུས་ནས་དྲན་བྱུང་། །ཐ་མལ་སྣང་ཞེན་འཁྲུལ་བ་རང་དག་ཏུ་སོང་ནས། །
གང་སྣང་བདེ་སྟོང་རོལ་བ་ལམ་ལམ་དུ་ཤར་ཞིང་། །དབྱིངས་རིག་དབྱེར་
མེད་འོད་གསལ་ཆོས་སྐུ་ཡི་བླ་མ། །ཀུན་དགའ་ཐུགས་རྗེ་དཔལ་བཟང་སྙིང་
དབུས་ནས་དྲན་བྱུང་། །རྒྱལ་བའི་ལུང་ཟིན་དོལ་བོ་སངས་རྒྱས་ཀྱི་མཚན་
ཅན། །གང་དེའི་བསྟན་པའི་བ་དན་བསྙལ་མེད་དུ་སྒྲེང་ལ། །ཐུགས་སྐྱེད་ཟླ་
བྲལ་ཕ་མཆོག་དུས་གསུམ་གྱི་སངས་རྒྱས། །ཀུན་དགའ་ཐུགས་རྗེ་དཔལ་བཟང་
སྙིང་དབུས་ནས་དྲན་བྱུང་། །བདེ་གཤེགས་སྲས་དང་སློབ་མར་བཅས་པ་ཡི་
ཚོགས་རྣམས། །བདེ་བ་ཆེན་པོའི་ཚོགས་ཀྱི་འཁོར་ལོ་ཡི་མགྲོན་དུ། །དགྱེས་
314



པོད་བརྒྱུད་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ངོག་འདོན་ཐར་བའི་དཔལ་སྟེར།
བཞིན་ཕེབས་ཏེ་དཔའ་བོའི་དགའ་སྟོན་ལ་རོལ་ནས། །འཕྲལ་ཡུན་འདོད་
དགུའི་གྲུ་ཆར་ལྷུག་པ་རུ་སྩོལ་ཅིག །རྒྱུད་སྡེ་རྣམ་བཞིའི་དབང་ལུང་མན་ངག་
གི་རྒྱུན་བཟང་། །སྐལ་བཟང་སློབ་བུའི་སྙིམ་པར་བླུག་པ་ཡི་ངང་ཚུལ། །བསམ་
གྱིན་མ་བཅོས་དད་གདུང་འགོག་མེད་དུ་བྱུང་ཚེ། །མགོན་ཁྱོད་དྲན་པའི་དད་
པའི་གདུང་དབྱངས་འདི་ཐལ་ལོ། །ཞེས་ཚོགས་ཀྱི་མགུར་དབྱངས་འདི་ལྟ་བུ་ཞིག་ད་གོས་ཞེས་
དོན་གཉེར་ཅན་གྱི་ངོར་མ་ལྡོག་པ་ ༧ ཀུན་དགའ་དཔལ་ལྡན་གྱིས་ཤར་མར་བྲིས་པ་དགེ
༄༅། །ཚེ་འགུགས་འཆི་མེད་དཔལ་སྩོལ་
ཞེས་བྱ་བ་བཞུགས་སོ། །
གདོད་ནས་སྤྲོས་མཐའ་བྲལ་བའི་གཞལ་ཡས་སུ། །རྨ་བྱ་ཉི་ཟླ་པད་མའི་
གདན་སྟེང་ན། །བཅོམ་ལྡན་ཚེ་མཆོག་སྣང་མཐའ་ཚེ་དཔག་མེད། །བདག་
ལ་དགྱེས་ཤིང་བརྩེ་བའི་བཞུགས་པར་གྱུར། །མཐའ་བསྐོར་རིམ་བཞིན་དངོས་
བརྒྱུད་བླ་མ་དང་། །ཡི་དམ་བདེ་དགྱེས་སངས་རྒྱས་བྱང་སེམས་དང་། །མཁའ་
འགྲོ་ཆོས་སྐྱོང་སྲུང་མའི་ཚོགས་ཐམས་ཅད། །གང་འདུལ་འགྲོ་ལ་དེར་སྟོན་
ཚུལ་དུ་བཞུགས། །སྐྱབས་ཡུལ་རྒྱ་མཚོར་གུས་པས་གསོལ་འདེབས་ན། །མགོན་
པོ་གང་གི་གསང་གསུམ་མཐུ་ནུས་ཀྱིས། །བསྒྲུབ་བྱའི་བླ་ཚེ་ཉམས་པ་ཞིག་རལ་
དང་། །འཁོར་འདས་ཀུན་གྱི་ཚེ་ཡི་བཅུད་ཐམས་ཅད། །བདུད་རྩིའི་རྒྱུན་དང་
འོད་ཟེར་རྣམ་པར་བཀུག །སྤྱི་བོར་ཞུགས་ནས་ལུས་སེམས་བདེ་བས་ཁྱབ། །
འཆི་མེད་གཡུང་དྲུང་རྡོ་རྗེའི་ཚེ་ཐོབ་སྟེ། །བགྲེས་རྒུད་སྐྱོན་བསལ་རྡོ་རྗེའི་
315



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
ལུས་ཐོབ་ཤོག །ཅེས་པ་འདེའང་རྒྱུན་ཁོ་ལ་མཁོ་ནས་དཔལ་ལྡན་ཞེས་སུ་འབོད་པས་བྲིས་པ་དགེ་
༄༅།།ཆོས་རྗེ་ཀུན་མཁྱེན་ཡབ་སྲས་ཀྱི་མཆོད་ཆོག་
དང་སྦྱར་བའི་ལྷོ་སྒོ་ནག་པོ་འགྲོ་ཤེས་
སུ་བཀོད་པ་བཞུགས་སོ། །
རྟེན་བྱང་བསྐྱེད་པ་ནི་ ཨོ་ཨཱ༔ ཧཱུྃ་ཧཱ༔ ཕཊ། ཀྱིས་བསང་། སྭ་བྷ་ཝས་སྦྱངས། དམིགས་
རྟེན་མིང་བྱུང་སྟོང་བར་སྦྱང་། །སྦྱོང་སྟེགས་པད་ཟླར་ཎི་ཡིག་ལས། །ཚེ་འདས་
གསོན་པོའི་གཟུགས་ཇི་བཞིན། །སྐད་ཅིག་གསལ་ཏེ་གུས་འདུད་གྱུར། ། ཅེས་
པའི་མཐར་འགུགས་པ་ནི། ན་མོ་རླབས་ཆེན་ཆོས་རྗེ་བརྒྱུད་རིམ་ཚོགས། །རྣམ་འཕྲུལ་
དང་བཅས་མཐུ་སྟོབས་ཀྱིས། །གཤིན་གྱི་རྣམ་ཤེས་སྐད་ཅིག་ལ། །མིང་བྱང་
རྟེན་དང་དབྱེར་མེད་མཛོད། ། ཧཱུྃ་ཛ༔ ལན་གསུམ། དེ་ནས་བགེགས་གཏོར་བཤམས།
ཨོ་ཨཱ༔ ཧཱུྃ་ཧཱ༔ ཕཊ། ཀྱིས་བསངས། སྭ་བྷ་ཝས་སྦྱངས། འབྲུ་གསུམ་གྱིས་བྱིན་གྱིས་རླབས།
ཨོཾ་སརྦ་བིགྷཱན་བྱུ ན་མ༔ སརྦ་སོགས། བ་ལིཾ་ཏེ་སྭཱཧཱ། ལན་གསུམ། ཨོཾ་སུཾ་བྷ་ནི་
སོགས་ར་ཛ་ཧཱུྃ་ཧཱུྃ་ཕཊ། ལན་གསུམ་བརྗོད། བགེགས་བསལ་བ་ནི། སྤྲོ་ན་ཁྲོ་བོ་སྤྱན་འདྲེན་པ་ནས་
བགེགས་ཀྱི་དགྲ་ལ་ཕྱག་འཚལ་བསྟོད། ཀྱི་བར། དེ་ནས་ ཆོས་རྗེ་བླ་མའི་གསང་
གསུམ་འཕྲུལ། ། ཡེ་ཤེས་ཁྲོ་ཆེན་མེ་དཔུང་ཚོགས། །རབ་འཕྲོས་གཤིན་ལ་ཐར་
ལམ་གྱི། །བར་ཆད་མཐའ་དག་རིང་དུ་བསྐྲད། ། སུཾ་བྷ་ནིའི་བསྔགས་བརྗོད། ཏིལ་ལ་
ཨོ་ཨཱ༔ ཧཱུྃ་ཧཱ༔ ཕཊ། ཀྱིས་བསངས། སྭ་བྷ་ཝས་སྦྱངས། སྟོང་བའི་ངང་ལས་མེ་འབར་
ཀློང༌། །རྡོ་རྗེ་མཁའ་འགྲོ་རྡོར་དྲིལ་འཛིན། །ཞལ་གདངས་ཞབས་གཉིས་
336



ཇོ་ནང་ཨེ་ཝཾ་ ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར།
པོད་བརྒྱད་པ།
ཟླུམ་སྟབས་བཞུགས། །བདག་གཞན་སྡུག་སྒྲིབ་མ་ལུས་གསོལ། །ཨོཾ་བཛྲ་
ཊཱ་ཀ་ཁ་ཁ་ཁཱ་ཧི་ཁཱ་ཧི། སརྦ་པཱ་པཾ་ད་ཧ་ན་བྷསྨི་ཀུ་རུ་སྭཱཧཱ། ལན་གསུམ་བརྗོད།
ཨོ་ཨཱ༔ གུ་རུ་པྲ་ཛྷ་དྷ་ཛ་ཀ་ལ་ཙཀྲ་ཧཱུྃ། སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། བཏགས་
པ་བདུན་གྱིས་བྲབ ཡི་དམ་རྒྱུད་སྡེ་བཞིའི་སྙིང་བོ་ལག་ལེན་ལྟར་བཟླ་ཞིང་མཐར། ཨོཾ་སརྦ་པཱ་པཾ་
ད་ཧ་ན་སོགས་ རྫས་བསྔགས་ནས་རྟེན་ལ་བྲབ། བར་འདིར་ལག་ལེན་སྤྲོས་པ་ལ་དགའ་ན་དཀྱིལ་
འཁོར་ཁྲུས་གསོལ་བྱ་དགོས་ཏེ། ཁྲུས་ཀྱི་ཁང་བ་ཤིན་ཏུ་སོགས། བསྡུ་ན་དཀྱིལ་འཁོར་ལ་ཁྲུས་
གསོལ་མ་བྱས་ཀྱང་ཆོག མིང་བྱང་གི་གཟུགས་བརྙན་མེ་ལོང་ལ་ཤར་བ་ལ་བཀྲུ་ཞིང་། བླ་མ་ལྷ་ཡི་
བྱིན་རླབས་པས། །ཡེ་ཤེས་རིང་བཞིན་འཁྲུ་བྱེད་ཆུ། །གང་འདིས་ལས་ངན་
སྡིག་སྒྲིབ་སྦྱངས། །འཁོར་བར་སྐྱེ་གནས་ཀུན་ཆོད་ཤོག །ཨོཾ་ཨཱ	གུ་རུ་པྲ་
ཛྷ་དྷུ་ཛ་ཀ་ལ་ཙཀྲ་ཧཱུྃ། ཡི་གེ་བརྒྱ་བ་སོགས་བརྗོད འདི་ནི་སྦྱིན་པའི་རང་བཞིན་
སོགས་ཕར་ཕྱིན་དྲུག་གི་ཚིགས་བཅད་རེ་རེའི་མཐར་ ཨོ་ཨཱ༔ གུ་རུ་ སོགས་མཚན་སྔགས་དང་ཡི་
གེ་བརྒྱ་བ་བརྗོད་ཅིང་བཀྲུ སྤྲོ་ན། ཆུ་བོ་དྲུག་གི་སོགས་ཀྱང་བྱ། བུམ་ཆུ་ནས་སྦྱངས་རྟེན་ལ་ཅུང་
ཟད་འཐོར་ཞིང་། འདོད་ཆགས་ཞེ་སྡང་སོགས་ ས་ནི་དུག་གི་སོགས། དེ་བཞིན་དུ་ཆུ་མེ་
རླུང་ལའང་སྦྱར། དེ་ནས་སྤྲོ་ན་ གང་ལ་སེར་སྣ་རྣམ་ཆགས་པ། སོགས་ཡངས་པའི་གྲོང་ཁྱེར་
དུ་འཇུག་པའི་མདོ་ལས་བྱུང་བའི་ཤིས་བརྗོད་ཀྱང་མཛད་པའི་སྲོལ་འདུག་པ་ལྟར་བྱ། བསྡུ་ན་མ་བྱས་
ཀྱང་ཆོག་གོ ། ཕྱག་འཚལ་བའི་སྐབས་ ཀུན་མཁྱེན་ཆོས་གྲགས་ལོ་ཙཱ་པཎྜི་ཏ། །ཕྱོགས་
རྒྱལ་འབྲུ་གུང་ཞང་སྟོན་ཉ་དབོན་པ། །ཐང་སྟོན་སྨན་ཆུ་རིན་ཚུལ་གྷ་རུང་
བ། །ཕུན་ཚོགས་བློ་གྲོས་རྣམས་ལ་ཕྱག་འཚལ་ལོ། །གཙོ་བོ་རྒྱལ་བ་ སོགས་སུ་འགྲོ།
ཆོས་རྗེ་བླ་མ་བརྒྱུད་རིམ་གྱི་ལྷ་ཚོགས་འཁོར་དང་བཅས་པ་བྱང་ཆུབ་སེམས་
དཔའ་ཉེ་བའི་སྲས་ སོགས་ཁ་བསྒྱུར། དེ་ལྟར་སྦྱངས་ཁྲུས་བྲབ་གསུམ་ སོགས་
37



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཁྱེད་རང་རྡོ་རྗེ་སེམས་དཔའ་སྐུ་མདོག་དཀར་བོ་ཞལ་གཅིག་ཕྱག་གཉིས་གཡས་
རྡོ་རྗེ་དང་གཡོན་དྲིལ་བུ་དཀུར་བརྟེན་པ། སེམས་དཔའི་སྐྱིལ་ཀྲུང་གིས་
བཞུགས་པ། དར་དང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པའོ། །
ཨོཾ་བཛྲ་ས་ཏཱ་ཨགྷཾ སོགས་ནས་ཤཔྟའི་བར་གྱིས་མཆོད། རྡོ་རྗེ་སེམས་དཔའ་ སོགས།
ཆོས་རྗེ་བླ་མ་བརྒྱུད་རིམ་བཅས། །རྣམ་པར་སྤྲུལ་བཀོད་གསང་གསུམ་གྱིས། །
གཤིན་པོའི་ལས་སྒྲིབ་མ་ལུས་སྦྱངས། །མྱུར་དུ་བྱང་ཆུབ་མཆོག་ཐོབ་ཤོག །
ཨོ་ཨཱ༔ ཧཱུྃ་ཧཱ	ཕཊ་ཀྱིས་བསངས། སྭ་བྷ་ཝས་སྦྱངས། སྟོང་བའི་ངང་ལས་འདོད་
ཡོན་ཁཾ་སོགས། ན་མ ༔ སརྦ་ཏ་ཐཱ་ག་ཏ་སྦྱོ་ སོགས་ནམ་མཁའ་མཛོད་ཀྱི་སྔགས་རྒྱུའི་ལན་
གསུམ་གྱིས་བྱིན་གྱིས་རླབས། ཁ་དོག་དབྱིབས་ལེགས་ སོགས་འདོད་ཡོན་ལྔའི་ཚིག་བཅད་
ལས། རྡོ་རྗེ་སེམས་དཔའི་གནས་ཐོབ་ཁྱོད་ལ་འབུལ། །ཟག་མེད་དགའ་བདེས་
རྟག་ཏུ་ཚིམས་པར་ཤོག ། ཅེས་རྐང་བ་ཕྱི་མ་གཉིས་བསྒྱུར། ཨོཾ་ཨཱ༔ ཧཱུྃ་ཧཱ	ཕཊ་ཀྱིས་
བསངས།སྭཱ་བྷ་ཝས་སྦྱངས། སྟོང་བའི་ངང་ལས་ཧཱུཾ་ལས་བྱུང་བའི་བསུར་སྣོད་
དེ་བཞིན་གཤེགས་པ་རིན་ཆེན་: བསུར་མཆོད་བདུད་རྩིའི་རང་བཞིན་གྱུར།
སོགས་ནས་ ཇི་ལྟ་བ་བཞིན་འགྲུབ་གྱུར་ཅིག སོགས་སུ་འགྲོ བླ་མ་ལྷར་བཅས་བྱིན་
རླབས་ཀྱིས། །གཤིན་ལ་གང་འདོད་རྫས་སུ་གྱུར། །རང་རང་འདོད་པ་རབ་
ཚིམས་ནས། །རིང་མིན་སྡུག་བསྔལ་ཀུན་གྲོལ་གྱུར། །གསུར་འདོད་པའི་ཡོན་
ཏན་ལྔ་དང་ལྡན་པ་འདི་ཉིད་: སོགས། སྐྱེ་ཞིང་སྐྱེ་བ་: སོགས། དེ་བཞིན་གཤེགས་
པའི་མཚན་བརྗོད་དེ་སྤྱི་འགྲོས་ལྟར་འཕོ་བ་ལ་འཇུག ཡང་ན་ བླ་མའི་ཆོས་སྐུའི་ཡེ་ཤེས་
དབྱིངས། །དབྱེར་མེད་རོ་མཉམ་གཉུག་མའི་གཤིས། །ཐུགས་ཡིད་རིས་སུ་
ཆད་མེད་པར། །དགོངས་ཀློང་གཅིག་ཏུ་ཕཊ་ཀྱིས་སྤར། །བྱང་བུ་བསྲེག་པ་ནི།
318



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར།
བླ་མ་རྣམས་ཀྱི་ཐུགས་ཀ་ནས། །ཡེ་ཤེས་མེ་དཔུང་ཚོགས་སྤྲོས་པས། །རྣམ་སྨིན་
ཕུང་བོ་དབྱིངས་སུ་སྦྱངས། །ལས་ངན་སྒྲིབ་ཀུན་བྱང་གྱུར་ཅིག །སྟོང་ཉིད་
ཡེ་ཤེས་འབར་བའི་མེ། །: སོགས། ཛྭ་ལ་རཾ་སརྦ་པཱ་པཾ་ཤིནྟཾ་ཀུ་རུ་སྭཱཧཱ། ལན་
ཅི་རིགས་བརྗོད། ལམ་སྦྱངས་ནི། དཀོན་མཆོག་རིན་ཆེན་. སོགས་ནས་སརྦ་པཱ་པཾ་ཧཱུཾ་
ཕཊ། པད་མ་འདམ་གྱིས་མ་གོས་ལྟར། སོགས་ནས་ གཙྪནྟུ་སྭཱཧཱ། ཆོས་རྗེ་བླ་
མ་བརྒྱུད་རིམ་གར། །རླབས་ཆེན་མཛད་སྒོ་ཡོངས་རྒྱས་པས། །གཤིན་པོ་སྒྲིབ་
སྦྱངས་ལམ་སྣ་ཁྲིད། །དག་པའི་ཞིང་དུ་འཕོ་བར་ཤོག ། ལམ་བསྟན་ནི། གནས་
ཆེན་ཤམྦྷ་ལ་ཡི་ཞིང་། །རིགས་ལྡན་རྒྱལ་བོ་གང་བཞུགས་མདུན། །དྲུག་ལྡན་
རྡོ་རྗེའི་ལུས་སུ་འཕོས། །ཚེ་དེར་གསང་ཆེན་མཐར་ཕྱིན་གྱུར། །ཆོས་རྗེ་བླ་མའི་
མཐུ་བྱིན་གྱིས། །གདུལ་ཞིང་ཡོངས་ལ་ཕན་ཐོགས་ཤིང་། །འཁོར་བ་སྡུག་
བསྔལ་མཚོ་ཆེན་ལས། །ལེགས་གྲོལ་སྐལ་བཟང་མཆོག་སྤྱོད་ཤོག །དམིགས་
ཡུལ་ངན་སོང་སོགས།: རྒྱལ་བའི་དཀྱིལ་འཁོར་སོགས: དེ་ནི་དམིགས་ཡུལ་སོགས།
སྐྱེ་བ་ཀུན་ཏུ་ཡང་དག་སོགས་བརྗོད། དེ་ནས་ཚེ་འགུགས་ལ་འཇུག ཅེས་ཆོས་རྗེ་ཀུན་མཁྱེན་
ཡབ་སྲས་ཀྱི་མཆོད་ཆོག་དང་སྦྱར་བའི་ལྷོ་སྒོ་ནག་པོ་འགྲོ་ཤེས་སུ་བཀོད་པ་ཞེས་བྱ་བ་འདིའང་བདེ་ལེགས་
ནས་བསྐུལ་བའི་ངོར་ཀུན་དགའ་དཔལ་ལྡན་གྱིས་བྲིས་པ་དགེ་
༄༅།།ཇ་མཆོད་དངོས་གྲུབ་འདོད་འཇོ།
རང་ཉིད་ཡི་དམ་ལྷར་གསལ་ཐུགས་ཀ་རུ། །ཀུན་མཁྱེན་ཆེན་པོ་ཤེས་
རབ་རྒྱལ་མཚན་དཔལ། །ཡེ་ཤེས་སེམས་དཔའི་ཚུལ་དུ་བཞུགས་པ་ལ། །རྒྱལ་
31）



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བ་སྲས་བཅས་སྤྱན་དྲངས་དབྱེར་མེད་གྱུར། །རོ་བརྒྱའི་དཔལ་འཛིན་གུར་
ཀུམ་མདོག་ལྡན་པ། །ཟག་མེད་བདུད་རྩི་ཇ་ཡི་མཆོད་པ་བཞེས། །སྲེད་བྲལ་
ཟག་མེད་ཇ་ཡི་བསྲེག་རྫས་འདི། །ཡི་དམ་ལྷ་ཡི་ཚོགས་ལ་གུས་པས་འབུལ། །
རང་ཉིད་ལྷ་ཡི་ལྗགས་འོད་སྦུ་གུས་དྲངས། །སྙིང་གའི་ཏིང་འཛིན་སེམས་དཔའི་
ངོ་བོ་ཡི། །ཧཱུཾ་མཐིང་དེའི་མགོར་མེ་ལྕེ་འབར་དབུས་སུ། །ཇ་སོགས་བཏུང་བ་
བླུག་པས་དགྱེས་ཚིམ་གྱུར། །ཞེས་དམ་པ་གོང་མའི་དགོངས་བཞེད་ལྟར་གྱི་ཕུད་ཀྱི་མཆོད་པ་ལ་བརྩོན་
ན་དཀོར་གྱིས་སྡུག་ཚབ་ཆུང་བ་དང་། ཁྱད་པར་འདི་ཉིད་ལ་བརྟེན་ན་སྐྲན་དང་དམུ་ ཆུ་སོགས་མི་འབྱུང་བ་དང་། ཚེགས་
ཆུང་ངུས་དོན་ཆེན་འགྲུབ་པ་སོགས་ཀྱི་ཐབས་མཆོག་ཏུ་མཐོང་སྟེ། ཕྲན་ཐ་ཤལ་བ་ཀུན་དགའ་དཔལ་ལྡན་གྱིས་བྲིས་པ་དགེ་
༄༅།། དཔལ་ལྡན་ལྷ་མོ་འདོད་ཁམས་མའི་
མངའ་གསོལ་བཞུགས་སོ། །
གཞི་དབྱིངས་དག་པ་ཆེན་པོའི་ཀློང་དཀྱིལ་ན། །ཀེང་རུས་སྐམ་རློན་
བརྩེགས་པའི་ཁྲི་སྟེང་ན། །དགྱེས་བཞུགས་དཔལ་ཆེན་ལྷ་མོ་འཁོར་བཅས་
རྣམས། །སངས་རྒྱས་བསྟན་པ་བསྲུང་ཕྱིར་གཤེགས་སུ་གསོལ། །སྐུ་མདོག་
སྔོ་ནག་ཞལ་གཅིག་ཕྱག་བཞི་མ། །བོང་བུ་གུ་ཞོན་རལ་བ་གྱེན་བརྫེས་ཤིང་། །
ལྟེ་བའི་ཐད་ཀར་ཉི་ཟླས་རབ་མཛེས་པ། །འདོད་ཁམས་དབང་ཕྱུག་མ་ཡི་
ཐུགས་དམ་བསྐང་། །ཞིང་བཅུའི་དགྲ་བགེགས་འཆིང་བའི་ལས་མཛད་ཕྱིར། །
ཞབས་ལ་ལྕགས་སྒྲོག་སྣ་ཚོགས་དག་གིས་བརྒྱན། །ལྷ་མིན་ཕམ་ཞིང་ལྷ་རྣམས་
དབུགས་འབྱིན་མ། །དཔལ་ལྡན་ལྷ་མོ་ཁྱོད་ལ་བདག་བསྟོད་དོ། །དུས་གསུམ་
320



པོད་བརྒྱུད་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར།
རྒྱལ་ཀུན་བསྐྱེད་པའི་ཡུམ་གཅིག་མ། །མ་གཅིག་ལྷ་མོས་གང་འདུལ་རོལ་བ་
ཡིས། །དགྲ་བགེགས་སྙིང་རྩ་འདར་བའི་ལས་མཛད་མ། །མ་ལྟར་བྱམས་པའི་
ལྷག་ལྷ་དགོངས་ཤིག་ཀྱེ། །ཁྱབ་བདག་བླ་མ་སྒྲོལ་བའི་མགོན་པོ་དང་། །འཇམ་
དཔལ་དབྱངས་དངོས་འབའ་མདའ་ཡབ་སྲས་སོགས། །རྩ་བརྒྱུད་བླ་མའི་
བཀའ་ལས་མ་འདའ་བར། །རྣལ་འབྱོར་བདག་གིས་བཅོལ་བའི་ལས་འདི་
སྒྲུབ། །རྒྱལ་བའི་ལུང་ཟིན་ཀུན་མཁྱེན་དོལ་པོ་བའི། །བཞེད་དགོངས་ཇི་བཞིན་
ངེས་དོན་ལྟ་བའི་གཤིས། །ཇི་བཞིན་འཆད་ལ་འཇིགས་མེད་དཔལ་གྲུབ་པ། །
བསྟན་འཛིན་སྐྱེས་བུའི་སྲུང་མར་མངའ་གསོལ་ལོ། །སྐྱེས་སྦྱོངས་ཤེས་རབ་
ལུས་ཀྱི་རྩལ་རྫོགས་ཤིང་། །དྲི་མེད་ལུང་རིགས་མཆེ་སྡེར་རྣོན་པོ་ཡིས། །རྒོལ་
ངན་གཉིས་འཐུང་འཇོམས་ལ་མཐུ་གྲུབ་པའི། །ཆོས་མཛད་བུ་སློབ་སྐྱོང་བར་
མངའ་གསོལ་ལོ། །འདོད་ཆུང་ཆོག་ཤེས་དབེན་པར་དཀའ་ཐུབ་བསྟེན། །
བསྐྱེད་རྫོགས་རིམ་གཉིས་ཟབ་མོའི་ཀློང་དུ་འབྱམས། །འོད་གསལ་གདམས་
པའི་བརྒྱུད་པ་མ་ཆད་པར། །ངེས་གསང་སྒོམ་པར་སྐྱོང་བར་མངའ་གསོལ་
ལོ། །ཕུལ་བྱུང་རིགས་ལྡན་སེམས་དཔའི་གདམས་པའི་ཕུལ། །ནང་རིག་འོད་
གསལ་འགྱུར་མེད་ཆོས་ཀྱི་དབྱིངས། །རྣམ་ཀུན་མཆོག་ལྡན་དབྱིངས་རིག་
དབྱེར་མེད་པའི། །ངེས་དོན་ལྟ་བ་རྟོགས་པར་མངའ་གསོལ་ལོ། །འཛམ་གླིང་
གོ་ལ་ཡངས་པའི་ལྟོ་བ་རུ། །འཚེ་མེད་ཞི་བདེའི་འོད་ཀྱིས་ཁྱབ་པ་དང་། །གངས་
ལྗོངས་ཕན་བདེའི་འདབ་སྟོང་བཞད་པ་ལ། །མཐུ་ལྡན་སྲུང་མ་ཆེན་པོར་མངའ་
གསོལ་ལོ། །མདོར་ན་རྗེ་བཙུན་བླ་མའི་སྐུ་ཚེ་བརྟན། །དགེ་འདུན་སྡེ་འཕེལ་
བཤད་སྒྲུབ་ལས་ལ་གཞོལ། །བསྟན་པའི་སྦྱིན་བདག་མངའ་ཐང་འབྱོར་བ་
321



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱུས། །ཅི་བཅོལ་འཕྲིན་ལས་སྒྲུབ་པར་མངའ་གསོལ་ལོ། །སྙིང་ནས་བསྟེན་
ནོ་རྒྱལ་ཀུན་བསྐྱེད་པའི་ཡུམ། །ཡུམ་གཅིག་དཔལ་ལྡན་ལྷ་མོ་ཁྱོད་སྒྲུབ་ན། །
རྣལ་འབྱོར་བདག་གི་དགེ་བའི་བཤེས་མཛད་ནས། །རིམ་གཉིས་རྣལ་འབྱོར་
སྒྲུབ་ལ་གདོང་གྲོགས་མཛོད། །ཆོས་ཀུན་སྤྲོས་མཐའ་བྲལ་བའི་དབྱིངས་ཀློང་
ན། །དོན་དམ་རིག་པའི་ལྷ་མོ་འདོད་ཁམས་མ། །ཁྱབ་བདག་ཡེ་ཤེས་ལྔ་ཡི་
ངོ་བོ་རུ། །མཐོང་བའི་འཕྲིན་ལས་མཛོད་ཅིག་ཡུམ་ཆེན་ཀྱེ། །རིགས་པའི་དབང་
ཕྱུག་འབའ་མདའ་ཡབ་སྲས་ཀྱི། །མདོ་སྔགས་རིག་པའི་གཞུང་བཟང་མ་ལུས་
པ། །སྲུང་དང་སྐྱབ་དང་སྤེལ་བ་བྱེད་པ་ཡི། །ཐུབ་བསྟན་ཕྱོགས་སུ་རྒྱས་པའི་
བཀྲ་ཤིས་ཤོག །ཅེས་དཔལ་ལྡན་ལྷ་མོ་འདོད་ཁམས་མའི་མངའ་གསོལ་འདིའང་ཆོས་མཆེད་ཉི་མའི་
བཞེད་སྐོང་དུ་ཀུན་དགའ་དཔལ་ལྡན་གྱིས་འཕྲལ་དུ་བྲིས་པ་དགེ་
༄༅། །རྣམ་སྲས་གཡང་སྒྲུབ་བསྡུས་
པ་བཞུགས་སོ། །
སྐྱབས་སེམས་སྔོན་དུ་སོང་ནས་རང་ཉིད་ཡི་དམ་གྱི་ང་རྒྱལ་ལ་གནས་བཞིན། འདི་སྐད། སྐད་གཅིག་
སྒྲུབ་རྫས་སྟེང་གི་ནམ་མཁའ་རུ། །བྱང་ཕྱོགས་རིན་ཆེན་གཏེར་གྱི་ཕོ་བྲང་དུ། །
ནོར་བདག་རྒྱལ་བོ་ཆེན་པོ་རྣམ་ཐོས་སྲས། །ཁང་བརྩེགས་བརྒྱུད་ལ་བཞུགས་
པའི་གནོད་སྦྱིན་བརྒྱད། །དམ་ཡེ་དབང་སྐུར་གཉིས་མེད་རང་བྱུང་རྫོགས། །
ཐམས་ཅད་ཆོས་སྐུ་གཅིག་གི་རོལ་བར་གསལ། །བདག་ཉིད་ཡི་དམ་ཐུགས་
ཀའི་འོད་ཟེར་གྱིས། །མདུན་བསྐྱེད་རྣམ་སྲས་འཁོར་བཅས་རྒྱུད་སྐུལ་ཏེ། །
322



ཇོ་ནང་ཨེ་ཝཾ་ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར།
པོད་བརྒྱུད་པ།
བརྟན་གཡོའི་ལེགས་ཚོགས་མ་ལུས་བསྡུས་ནས་སུ། །སྒྲུབ་རྫས་རྟེན་ལ་བསྟིམ་
ནས་བཅུད་ལྡན་མཛོད། །རྣམ་སྲས་འཁོར་བཅས་ཀྱི་སྔགས་མཐར། སརྦ་སི་དྷི་ཕ་ལ་ཧཱུཾ།
ཞེས་བཏགས་པ་བཟླས་མཐར། དངོས་འབྱོར་ཡིད་སྤྲུལ་ཉེར་སྤྱོད་དག་གིས་མཆོད། །
གསང་གསུམ་ཆེ་བའི་ཡོན་ཏན་རྒྱས་ལ་བསྟོད། །ལྷ་ཚོགས་འཁོར་བཅས་སྒྲུབ་
གཏེར་རྣམས་ལ་ཐིམ། །ས་ཕྱོགས་གང་སྦས་བཅུད་རྟེན་མཆོག་ཏུ་གྱུར། །དེ་ནས་
བུམ་གཏེར་རྣམས་ཁ་བསྡམས་རྒྱས་གདབ་བྱ་ཞིང་སུ་པུས་མེ་ཏོག་འཐོར་བ་ཅི་རིགས་པས་འཐུས་སོ། །མཐར་
བཀྲ་ཤིས་ཀྱིས་བརྒྱན་པར་བྱའོ། །ཞེས་པ་འདིའང་ཀུན་དགའ་དཔལ་ལྡན་གྱིས་བྲིས་པ་དགེ་
༄༅།།རྒྱལ་ཆེན་རྣམ་ཐོས་སྲས་ཀྱི་མངའ་གསོལ་འཁྲི་
ཤིང་གསར་བའི་དོ་ཤལ་ཞེས་བྱ་
བ་བཞུགས་སོ། །
ཨོཾ་སྭ་སྟི། ངེས་དོན་འཁོར་ལོ་ཐ་མའི་ཆོས་ཀྱི་རྔ། །སྐལ་བཟང་བློ་ལྡན་རྣ་
བར་བརྡུང་བའི་སྒྲས། །བསྟན་པའི་ས་ཆེན་གསལ་བར་བྱེད་པ་པོ། །མཚུངས་
མེད་དཔལ་ལྡན་བླ་མར་གུས་ཕྱག་འཚལ། །འོག་མིན་ཞིང་ནས་བྱང་སེམས་
རིན་ཆེན་མིང་། །འགྲོ་ཀུན་དབུལ་བ་སེལ་ཕྱིར་དྲང་སྲོང་ནི། །རྣམ་མང་ཐོས་
ཀྱི་སྲས་སུ་སྐུར་བཞེངས་པ། །གང་འདུལ་ཚུལ་གྱིས་གནས་འདིར་གཤེགས་
སུ་གསོལ། །གསེར་གྱི་མདངས་འཛིན་རྒྱལ་ཆེན་རྣམ་ཐོས་སྲས། །ཞལ་གཅིག་
ཕྱག་གཉིས་གཡས་པར་རྒྱལ་མཚན་འཛིན། །གཡོན་པར་ནེའུ་ལེས་སྒྲུབ་ལ་
དངོས་གྲུབ་སྟེར། །འགྲོ་ཀུན་དབུལ་སེལ་གཏེར་བདག་མངའ་གསོལ་ལོ། །
323



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀུན་རྫོབ་སྤྲོས་པའི་འཁྲུལ་སྣང་དྭངས་པའི་དབྱིངས། །དོན་དམ་ཡོངས་གྲུབ་
རྣམ་ཀུན་བདེ་བ་ཆེ། །རང་སྣང་རིག་པའི་རྒྱལ་ཆེན་རྣམ་ཐོས་སྲས། །རང་རིག་
གདངས་སུ་ཤེས་པར་མངའ་གསོལ་ལོ། །བཀའ་འཁོར་གསུམ་གྱི་དགོངས་
དོན་མཐར་ཐུག་དང་། །དུས་ཀྱི་འཁོར་ལོའི་ངེས་གསང་ལྟ་བའི་གནད། །ཟུང་
དུ་འབྲེལ་བའི་ཤིང་རྟ་ཆེན་པོའི་སྲོལ། །ཚུལ་བཞིན་རྟོགས་པའི་གྲོགས་སུ་མངའ་
ག སོལ་ལོ། །ཐུབ་བསྟན་བཤད་སྒྲུབ་ཁོ་ནས་འཛིན་དགོས་ན། །དེ་ཡང་དགེ་
འདུན་སྡེ་ལ་རག་ལས་པས། །རྣམ་དག་ཁྲིམས་ཀྱིས་རང་རྒྱུད་ཕྱུག་པ་ཡི། །ཐར་
བ་དོན་གཉེར་མགོན་དུ་མངའ་གསོལ་ལོ། །བདག་འདྲའི་དལ་འབྱོར་རྟེན་
མཆོག་ཐོབ་གྱུར་ཀྱང་། །འདི་སྣང་ཆོས་བརྒྱུད་གདོན་གྱིས་མྱོས་པ་ཡིས། །དོན་
ཆེན་ཡལ་བར་འདོར་བའི་ངང་ཚུལ་ལས། །སྐྱོབ་པའི་དགེ་བའི་བཤེས་སུ་མངའ་
གསོལ་ལོ། །འདི་སྣང་སྲིད་པའི་ཕུན་ཚོགས་མ་ལུས་པར། །ཡིད་སྨོན་སྐད་ཅིག་
ཙམ་ཡང་མི་སྐྱེ་བར། །མདོ་སྔགས་གཞུང་ལ་ཐོས་བསམ་བསྒོམ་པ་ཡིས། །ཐུབ་
བསྟན་འཛིན་པའི་བཤེས་སུ་མངའ་གསོལ་ལོ། །རྟོན་བཞི་ལྡན་པ་རིགས་ལྡན་
སྤྲུལ་བའི་སྐུའི། །གསུང་གི་གསང་བ་ཟབ་མོའི་རྡོ་རྗེའི་ཚིག །ལེགས་བཤད་
ངེས་དོན་རྒྱ་མཚོ་རྡོལ་བའི་ཀློང་། །ཅི་དགར་རྩེན་པའི་གཟིངས་སུ་མངའ་
གསོལ་ལོ། །རང་སེམས་སྦྲང་མས་འདོད་ཡོན་མི་གཙང་དྲིར། །རྟག་ཏུ་རོལ་
བའི་ངང་ཚུལ་འདི་མཐོང་ནས། །མཚུངས་མེད་བརྩེ་བ་ཆེན་པོས་རྗེས་འཛིན་
མགོན། །དྲིན་ཅན་བླ་མའི་ངོ་བོར་མངའ་གསོལ་ལོ། །ཆོས་སྐྱོང་ཆེན་པོ་རྒྱལ་
ཆེན་རྣམ་ཐོས་སྲས། །ཁྱོད་གསོལ་ཁྱོད་བསྟོད་ཁྱོད་མཆོད་ཁྱོད་སྒྲུབ་ན། །འཛམ་
གླིང་འཚེ་མེད་ཞི་བདེ་འབྱུང་བ་དང་། །ས་གཡོ་མེ་ཆུས་འཇིགས་པ་མེད་པར་
324



ཇོ་ནང་ཨེ་ཝཾ་ཤེས་རིག་དཔེ་ཚོགས།
ངག་འདོན་ཐར་བའི་དཔལ་སྟེར།
པོད་བརྒྱུད་པ།
མཛོད། །ཅེས་རྒྱལ་བོ་ཆེན་པོ་རྣམ་མང་ཐོས་སྲས་ཀྱི་མངའ་གསོལ་འདི་ཡང་གྲོགས་དམ་པ་ཀུན་དགའ་ཉི་མ་ན་ས་བསྐུལ་
བའི་ངོར་མ་ལྡོག་ཙམ་དུ་ཀུན་དགའ་དཔལ་ལྡན་རྒྱ་མཚོས་འཕྲལ་དུ་བྲིས་པའི་དགེ་བས་ཆོས་སྐྱོང་ཆེན་པོས་རྗེས་སུ་འཛིན་
པའི་རྒྱུར་གྱུར་ཅིག
༄༅།།བསང་མཆོད་ཟག་མེད་བདུད་རྩིའི་མཆོད་
ཡོན་ཞེས་བྱ་བ་བཞུགས་སོ། །
རཾ་ཡཾ་ཁཾ། ཨོཾ་ཨཱ༔ ཧཱུྃ། འཁོར་གསུམ་རྣམ་དག་ཏིང་འཛིན་མཆོག་གི་མཐུས། །
བསང་རྫས་འདོད་ཡོན་ལྔ་ལྡན་མཆོད་པའི་སྤྲིན། །ཟག་ཟད་དགྱེས་སྐྱེད་དངོས་
བྱམས་ཡིད་སྤྲུལ་རྣམས། །ཀུན་བཟང་མཆོད་པའི་སྤྲིན་ལྟར་འཁྲིགས་པ་འདིས། །
རྩ་བརྒྱུད་དཔལ་ལྡན་བླ་མའི་ཚོགས་རྣམས་བསང་། །ཡི་དམ་རྒྱུད་སྡེ་བཞི་
ཡི་ལྷ་ཚོགས་བསང་། །དགྲ་བགེགས་སྲོག་འབྱིན་ཆོས་སྐྱོངས་སྲུང་མ་བསང་། །
ལྷ་ཆེན་རྨ་རྒྱལ་སྦོམ་ར་འཁོར་བཅས་བསང་། །སྣང་སྲིད་དྲེགས་པའི་ལྷ་གཉེན་
ཆེ་དགུ་བསང་། །ཁྱད་པར་ཤར་ཕྱོགས་རྒྱལ་མོ་ཚ་བ་རོང་། །ཁྲོ་བཅུའི་ཉིན་
སྲིབ་སྟོད་སྨད་བར་གསུམ་ལ། །གནས་པའི་ལྷ་ཀླུ་གཞི་བདག་ཐམས་ཅད་བསང་།།
ཨ་འུ་ཐབས་ཤེས་ཡབ་ཡུམ་སྲས་འཁོར་བཅས། །ཡ་བོ་ནི་དང་མཛོ་པུག་གཟི་
ཐིག་དང་། །དབུ་ནི་བྷ་དང་དབུ་ཆེ་ཙི་གུ་ལེ། །མར་ཆུ་བྲག་དཀར་མུ་མྱག་ལ་
སོགས་བསང་། །ཁྱད་པར་འདོད་དགུའི་རེ་སྐོང་ཡིད་བཞིན་ནོར། །འཇིགས་
རུང་དྲག་རྩལ་རྫོགས་པའི་བཀའ་བོའུ་གསེས། །དྲེགས་པའི་དམག་ཚོགས་
དང་བཅས་གནས་འདིར་བྱོན། །རུ་འདྲེན་དཔའ་བོའི་དཔུང་བཅས་འདིར་
325



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བྱོན་ལ། །ད་ལྟ་བསང་དང་སྐྱེམས་ཀྱིས་མགྲོན་དུ་འབོད། །ཙན་དན་དཀར་དམར་
སུར་དཀར་ཤུག་པ་དང་། །ཐང་ཤིང་མཁན་པ་བ་ལུ་མྱ་ངན་མེད། །དྲི་ཞིམ་
བདུག་སྤོས་བསྲེག་པའི་དུད་སྤྲིན་འདིས། །ཁྲག་མཚོ་ཁོལ་མའི་ཀློང་ན་རྔམ་
པའི་སྟབས། །སྐུ་མདོག་ཕྱག་མཚན་རྒྱུན་དང་ཆ་ལུགས་སོགས། །ཞི་དྲག་གར་
གྱིས་རོལ་བ་མཐའ་ཀླས་པ། །དགྲ་བགེགས་སྲོག་འབྱིན་ལྷ་གཉེན་ཆེན་པོ་
བསང་། །མཚོ་སྐྱེས་རྒྱལ་དབང་རྣམ་པར་སྣང་མཛད་དང་། །ཁྱབ་བདག་བླ་མ་
ཐུགས་རྗེ་དཔལ་དབང་ཕྱུག །རྩ་བརྒྱུད་བླ་མའི་བཀའ་ལས་མ་འདའ་བར། །
ཕྱི་ནང་འགལ་རྐྱེན་ཞི་བའི་འཕྲིན་ལས་མཛོད། །རྒྱལ་བསྟན་སྤྱི་དང་ངེས་དོན་
སྙིང་བོ་ཡི། །རང་ལུགས་ཕྱོགས་བཅུ་ཀུན་ཏུ་རྒྱས་པ་དང༌། །སྡེ་འདིར་འདུས་
པའི་རིགས་རྣམས་ཐུགས་མཐུན་ཞིང་། །ཆོས་སྲིད་དཔལ་འབྱོར་རྒྱས་པའི་
འཕྲིན་ལས་མཛོད། །འདུས་པའི་སྡེ་སྐྱོངས་རྣལ་འབྱོར་མཐུན་རྐྱེན་བསྒྲུབ། །ངེས་
དོན་སྙིང་བོའི་ཆོས་གཞི་སྤེལ་བ་ལ། །འཚེ་བ་ལྷུར་ལེན་མ་རུང་དགྲ་བགེགས་
རྣམས། །རྩད་ནས་འཇོམས་པའི་དྲག་པོའི་འཕྲིན་ལས་མཛོད། །ཁྱད་པར་
ཡུལ་འདིའི་མི་ཕྱུགས་འཁོར་བཅས་ལ། །ནད་མཚོན་མུ་གེའི་མིང་ཡང་མེད་
པ་དང་། །ཆར་ཆུ་དུས་འབེབ་ལོ་ཕྱུགས་ལེགས་པ་དང་། །བཀྲ་ཤིས་འོ་མའི་
མཚོ་ཆེན་འཕྱུར་བར་མཛོད། །ཅེས་བསང་མཆོད་ཟག་མེད་བདུད་རྩིའི་མཆོད་ཡོན་ཞེས་བྱ་བ་འདི་ཡང་
རང་ཅག་གི་མེ་ཏོག་ཕོག་པའི་ལྷ་སྐལ། དཔལ་ཀ་ལ་ཙཀྲའི་རྡོ་རྗེ་སློབ་དཔོན་ཆེན་པོ། མཚན་བརྗོད་པར་དཀའ་བ་དོན་
གྱི་སླད་དུ་མཚན་ནས་སྨོས་ན་ཀུན་དགའ་ཐུགས་རྗེ་དཔལ་བཟང་པོའི་ཞལ་སྔ་ནས་ཀྱིས་འདི་ལྟ་བུ་ཞིག་དགོས་ཞེས་བཀའ་
༄ལ་གསེར་གྱི་མེ་ཏོག་སྤྱི་བོའི་རྒྱུན་ཏུ་ལྷུང་བ་དང་ཆབས་གཅིག་ཆོས་མཆེད་དམ་པ་རྒྱ་མཚོས་ཀྱང་བསྐུལ་བ་ལ་བརྟེན་
ནས་དམ་པ་དེ་ཉིད་ཀྱི་ཞབས་རྡུལ་སྤྱི་བོར་ལེན་པ་ཀུན་དགའ་དཔལ་ལྡན་གྱིས་ ཤར་མར་བྲིས་པ་དགེ
༣ 26



ཇོ་ནང་ཨེ་ཚུ་ཤེས་རིག་དཔེ་ཚོགས།
ངག་འདོན་ཐར་བའི་དཔལ་སྟེར།
པོད་བརྒྱུད་པ་
༄༅། །བསང་མཆོད་རྒན་པོའི་ཁ་འབོད།
རཾ་ཡཾ་ཁཾ། ཨོཾ་ཨཱ༔ ཧཱུྃ། ལན་གསུམ། མཆོད། སྲིད་ཞིའི་སྐྱབས་མགོན་ཆེན་
པོ། །ཕན་དང་བདེ་བའི་འབྱུང་གནས། །ལེགས་ཚོགས་ཀུན་གྱི་རྩ་བ། །དྲིན་
ཅན་རྩ་བའི་བླ་མ། །དཀོན་མཆོག་རིན་ཆེན་རྣམ་གསུམ། །རྩ་གསུམ་ཆོས་སྐྱོང་
སྲུང་མ། །ནོར་ལྷ་གཏེར་གྱི་བདག་པོ། །དཔལ་མགོན་བདུན་ཅུ་སོགས་ལ། །མཆོད།
འོ། ཁྱད་པར་རྣམ་སྣང་ཐུགས་ཀྱི་སྤྲུལ་བ། །ས་བཅུའི་དབང་ཕྱུག་ཆེན་པོ། །དཔལ་
ལྡན་གུར་གྱི་མགོན་པོ། །ཡུམ་ཆེན་ཨེ་ཀ་ཛ་ཏི། །དཔལ་ལྡན་འདོད་ཁམས་དབང་
ཕྱུག །བཀའ་སྡོད་པུ་ཊ་ལྷ་ལྔ། །མངག་གཞུག་རུ་འདྲེན་སྡེ་བཞི། །ལྷ་དམག་
བྱེ་བ་དུང་ཕྱུར། །སྤྲུལ་བའི་འཁོར་ཚོགས་བཅས་ལ། །མཆོད། འོ། ཕྱག་ན་
པད་མོའི་དབང་ཕྱུག །མྱུར་མཛད་ཕྱག་དྲུག་མགོན་པོ། །བདུད་མགོན་དྲིཀྐད་
ནག་པོ། །ས་བརྒྱད་དབང་ཕྱུག་ཆེན་པོ། །གནོད་སྦྱིན་གཏེར་གྱི་བདག་པོ། །
རྒྱལ་ཆེན་རྣམ་མང་ཐོས་སྲས། །གཉེན་མགོན་གདོང་བཞི་ཡབ་ཡུམ། །མ་ཅིག་
མཁའ་འགྲོ་སྡེ་ལྔ། །གནོད་སྦྱིན་ཟངས་ཀྱི་བཀྱེ། །གཟའ་རྒོད་ཁྱབ་འཇུག་ཆེན་
པོ། །གཟའ་དམག་བྱེ་བ་དུང་ཕྱུར། །ཆོས་བདག་ནག་སྨན་རྒྱལ་མོ། །བཀྲ་ཤིས་
ཚེ་རིང་མཆེད་ལྔ། །བསྟན་སྐྱོང་ཡ་མ་བཅུ་གཉིས། །འགོ་ཞིང་གདོང་གྲོགས་
མཛད་པའི། །ལྷ་སྲུང་འཁོར་དང་བཅས་ལ། །མཆོད། འོ། རྨ་གཡང་གཏེར་
གྱི་བདག་པོ། །ཨ་མྱེ་རྨ་རྒྱལ་སྦོམ་ར། །དྲེགས་པ་སྟོང་གི་རྗེ་བོ། །དཔའ་རྩལ་
སྟོབས་ཀྱི་བདག་པོ། །རྔ་རྨར་ཡུལ་སྐྱོང་ཆེན་པོ། །བཅུ་གསུམ་རྩེ་ཡི་ཡ་གྱལ། །
གཉེན་རྗེ་གཉེན་པོ་གཡུ་རྩེ། །ཡུམ་སྲས་བློན་ཆེན་སྡེ་བཞི། །ཤར་གྱི་ལྷ་ཡོན་
327



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐོད་དཀར། །ལྷོ་ཡི་དར་དཀར་སྣང་ཆེན། །ནུབ་ཀྱི་ཟླ་བའི་བསེ་ཁྲབ། །བྱང་
གི་ཕ་བོང་གྲུ་བཞི། །གཉེན་དམག་བརྒྱ་ཁྲི་སོགས་ལ། །མཆོད། འོ། སྒྲུབ་མཚོ་
པད་མ་འོད་གླིང་། །གནས་མཆོག་མཁའ་འགྲོའི་འབུམ་རྫོང་། །གན ས་བདག་
རྡོ་རྗེ་ཕག་མོ། །བཀའ་འཁོར་མཁའ་འགྲོ་འབུམ་སྐོར། །བཀའ་སྲུང་བྱེ་བ་ས་
ཡ། །ལྷ་དམག་བྱེ་བ་དུང་ཕྱུར། །གནས་དང་ཡུལ་གྱི་བདག་པོ། །མ་ལུས་ལུས་
པ་མེད་པར། །བཀའ་འཁོར་སྤྲུལ་བའི་ཚོགས་ལ། །མཆོད། འོ། སྲིད་ཞི་ཡོངས་
ཀྱི་སྤྱི་དཔལ་། ཨོ་རྒྱན་སངས་རྒྱས་གཉིས་པ། །བཀའ་གཉེན་ལྷ་མཆོག་ཆེན་
པོ། །རང་གི་སྐྱེས་ལྷ་འཕྲག་ལྷ། །ཨ་མྱེ་སྟག་བཙན་གཉེན་པོ། །འདོད་དགུ་དངོས་
གྲུབ་སྩོལ་པའི། །ཕྱྭ་གཡང་གཏེར་གྱི་མངའ་བདག །དཔའ་མཛངས་བཙན་
གྱི་རྗེ་བོ། །མགོན་སྐྱབས་བྱེད་པའི་མགོན་པོ། །རྒྱབ་བརྟན་བྱེད་པའི་གྲོགས་
ལྷ། །ཇག་རྐུན་སྲུང་བའི་སོ་བ། །ནད་ཡམས་བཟློག་པའི་རིགས་སྔགས། །འདྲེ་
གདོན་བརྡུང་བའི་ཐོ་བ། །དགྲ་བགེགས་སྒྲོལ་བའི་གཤེད་པོ། །བྱད་གཏད་
བཟློག་པའི་ལས་མཁན། །རྟ་ཕྱུག་སྤེལ་བའི་ནོར་ལྷ། །ཚེ་བཙན་འགུགས་པའི་
བང་ཆེན། །དཔའ་རྩལ་སྟོབས་ཀྱི་བདག་པོ། །སྙན་གྲགས་ལས་ཀླུང་བདག་
པོ། །སྣང་སྲིད་ཡོངས་ཀྱི་བདག་པོ། །སྐྱེས་ལྷ་སྟག་བཙན་གཉེན་པོ། །བཙན་
རྗེ་དགྲ་ལྷ་དམར་བོ། །དམག་དཔོན་དགྲ་འདུལ་དབང་ཕྱུག །དཀར་ཕྱོགས་
སྐྱོང་བའི་དགྲ་ལྷ། །ནག་ཕྱོགས་འཇོམས་པའི་སྟག་བཙན། །གནོད་སྦྱིན་ནོར་
ལྷའི་གཏེར་མཛོད། །ནོར་བུ་བསམ་འཕེལ་དོན་འགྲུབ། །དཀར་གསལ་འོ་
མའི་མཚོ་ལས། །ཀླུ་མོ་ནོར་འཛིན་ལྷ་མོ། །བཙན་ཕྱུག་འཕེལ་བའི་བདག་མོ། །
བསོད་ནམས་གཡང་གི་ཆར་འབེབ། །དབྱར་གྱི་མཚོ་ལྟར་རྒྱས་ཤིང་། །འཛད་
328



ཇོ་ནང་ཨེ་ཝཾ་ཤེས་རིག་དཔེ་ཚོགས། ངག་འདོན་ཐར་བའི་དཔལ་སྟེར་
པོད་བརྒྱུད་པ།
མེད་གཏེར་གྱི་དངོས་གྲུབ། །སྒྲུབ་པའི་བུ་ལ་སྩོལ་ཅིག །ཕྱོགས་བཞི་སྐྱོང་བའི་
བཀའ་བློན། །དྲག་པོ་བདུད་བཙན་ཀླུ་དང་། །ལྷ་དམག་བྱེ་བ་ལ་སོགས། །འཁོར་
ཚོགས་སྤྲུལ་བ་ཡང་སྤྲུལ། །ཉིང་སྤྲུལ་སུམ་སྤྲུལ་ཚོགས་ལ། །འདོད་ཡོན་ལྔ་དང༌
ལྡན་པའི། །མཆོད་སྤྲིན་རྒྱ་མཚོ་ཆེན་པོ། ། མཆོད། གཞན་ཡང་ཡུལ་འདིའི་
ས་བདག །ཡུལ་བདག་གྲོང་བདག་ལ་སོགས། །མགོན་སྐྱབས་བྱེད་པའི་ལྷ་
ཀླུ། །འཁོར་ཚོགས་རྒྱ་མཚོ་བཅས་ལ། །འདོད་ཡོན་ལྔ་ལྡན་འབུལ་ན། །བཞེས་
ལ་གདུག་རྩུབ་སྤོངས་ཤིག །ལན་ཆགས་བུ་ལོན་འཇལ་ལོ། ། མཆོད། རང་
ལ་འཁོར་བའི་དགྲ་ལྷ། །རང་སེམས་ཁོག་ཏུ་ཆུད་ཀ །གཞན་སྣང་དབང་དུ་
འདུ་ཀ །སྐྱེ་འགྲོ་ཟིལ་གྱིས་གནོན་ཀ །ཆོས་སྲིད་ལོངས་སྤྱོད་རྒྱུས་ཀ །དབང་
ཐང་ལྗོན་ཤིང་རྒྱུས་ཀ །རིགས་རྒྱུད་མེ་ཏོག་བཀྲ་ཀ །ལས་ཀླུང་རྟ་ཕོ་མགྱོགས་
ཀ །མཆོད། འོ། ཚེ་རྫི་བྱེད་པའི་ཚེ་ལྷ། །ཚེ་ཡི་དམུ་ཐག་རིང་ཀ །སྲོག་སྐྱོབ་
བྱེད་པའི་སྲོག་ལྷ། །སྲོག་གི་གོ་ཆ་སྲ་ཀ །ཀླུ་གཡང་གཏེར་གྱི་བདག་པོ། །ལོངས་
སྤྱོད་མངའ་ཐང་རྒྱས་ཀ །ཁ་དྲག་བཙན་གྱི་རྗེ་བོ། །དཔའ་མཛངས་རྟུལ་ཕོད་
ཚེ་ཀ །མཆོད། འོ། ཡུལ་ལྷ་མྱུར་མགྱོགས་ཅན་པོ། །ཡུལ་ལྷ་དྲག་རྩལ་ཅན་
པོ། །ཐུགས་རྗེ་མཐུ་རྩལ་མ་ཆུང་། །ནུས་མཐུ་ཇི་འདུག་བལྟ་འོ། །རེ་བའི་བསམ་
དོན་མ་བསླུ། །ངོ་སོའི་དངོས་གྲུབ་ཞུའོ། །མཆོད། བཀྲ་ཤིས་ལྷ་ཡི་ཉི་མ། །བཀྲ་
ཤིས་ལུགས་ཟུང་པད་ཚལ། །བཀྲ་ཤིས་འདབ་བརྒྱད་བཞད་ཤོག །བཀྲ་ཤིས་
དགེ་བཅུའི་བཅུད་ཀྱིས། །རིང་བོར་འཚོ་བའི་བཀྲ་ཤིས། །བཀྲ་ཤིས་དཔལ་
གྱི་ལྷ་ཡི། །བཀྲ་ཤིས་དགེ་མཚན་སྩོལ་ཅིག །རྒྱལ་ལོ་རྒྱལ་ལོ་ལྷ་རྒྱལ་ལོ། །ཞེས་སྔོན་
གྱི་དམ་པའི་གསུང་ལ་གཞིར་བྱས་ཏེ་ཀུན་དགའ་དཔལ་ལྡན་གྱིས་བསྒྲིགས་པ་དགེ
129



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༄༅། །གཡུ་རྩེའི་བསངས་མཆོད།
རཾ་ཡཾ་ཁཾ། ཨོ་ཨ ཧཱུྃ༔ རྒྱལ་བ་གཉིས་པ་པདྨ་སམ་བྷ་ཝས། །བཀའ་
དང་དམ་ལ་བཏགས་པའི་ཡུལ་ལྷའི་གཙོ། །གཉན་པོ་གཡུ་རྩེ་བཀའ་འཁོར་
དང་བཅས་ཀྱིས། །བསངས་མཆོད་འདི་བཞེས་མཆོག་ཐུན་དངོས་གྲུབ་སྩོལ། །
ཞེས་གཉེན་པོ་གཡུ་རྩེ་ལ་བསངས་མཆོད་གཏོང་བའི་སྐབས་སུ་བསངས་ཡིག་མ ཡོད་པའི་རྐྱེན་གྱིས་གློ་བུར་འཕྲུལ་
དུ་འདི་བྱིས་པས་བསམ་དོན་ཡིད་བཞིན་འགྲུབ་པའི་རྟེན་འབྲེལ་མཚོན་བྱེད་དུ་ཕུལ།
༄༅།།དུང་དཀར་གདོང་གི་མཁའ་སྤྱོད་དངོས་གྲུབ་གཏེར་
འཆང་གི་བསངས་མཆོད།
ཨོ་ཨ༔ ཧཱུྃ། ཆོས་རྗེ་བླ་མ་ངག་དབང་ཆོས་འཛིན་གྱིས། །སྒྲུབ་ཅིང་བསྟེན་
པའི་ཡི་དམ་མཁའ་སྤྱོད་མ། །རྟེན་འདིར་བཞུགས་ལ་ཟག་མེད་བསངས་མཆོད་
འབུལ། །མཆོག་དང་ཐུན་མོང་དངོས་གྲུབ་ཆར་ལྟར་ཕོབས། །ཞེས་དཔལ་ཆོས་ཐང་
དགོན་གྱི་བླ་མ་དགེ་འདུན་ཡོངས་ཀྱི་ངོར་ཀུན་དགའ་དཔལ་ལྡན་གྱིས་བྲིས་པ་དགེ
༄༅།།དཔལ་དུས་ཀྱི་འཁོར་ལོའི་ཚོགས་བསྐང་བསྡུས་པ།
ཨོ་ཨཱ་ཧཱུཾ། ཟག་མེད་བདེ་ཆེན་ཚོགས་འཁོར་འདི། །བླ་མ་དུས་ཀྱི་འཁོར་ལོ་
དང་། །དྲུག་བརྒྱ་ལྷ་ཡི་ཚོགས་ལ་འབུལ། །དགྱེས་བསྐངས་དངོས་གྲུབ་ཆར་བཞིན་
ཕོབས། །ག་ཎ་ཙཀྲ་ལ་ཁཱ་ཧི། ཞེས་དང་ལ་དུས་ཀྱི་འཁོར་ལོའི་ཚོགས་བསྐང་བསྡུས་པ་འདིའང་ཀུན་
དགའ་དཔལ་ལྡན་གྱིས་བྲིས་པ་དགེ
330



ཇོ་ནང་ཨེ་ཝཾ་ཤེས་རིག་དཔེ་ཚོགས་
ང ག་འདོན་ཐར་བའི་དཔལ་སྟེར།
པོད་བརྒྱད་པ།
༄༅། །རྡོ་རྗེ་མི་འཁྲུགས་པའི་སྨོན་ལམ་མདོར་
བསྡུས་ཞེས་བྱ་བ་བཞུགས།
སྔོན་ཚེ་རྫོགས་པའི་སངས་རྒྱས་སྤྱན་ཆེན་དྲུང་། །དམ་བཅའི་ཐུགས་བསྐྱེད་
སྨོན་ལམ་ལེགས་གྲུབ་པ། །བཅོམ་ལྡན་མགོན་པོ་རྡོ་རྗེ་མི་འཁྲུགས་དགོངས། །
བདག་གི་སྨོན་དོན་འགྲུབ་པའི་དཔང་བོར་མཛོད། །དམིགས་ཡུལ་གྱིས་མཚོན་
བདག་སོགས་འགྲོ་རྣམས་ཀྱི། །སྐྱེ་དང་སྐྱེ་བ་ཚེ་རབས་ཐམས་ཅད་དུ། །མཚན་
ལྡན་བཤེས་གཉེན་མགོན་གྱིས་རྗེས་བཟུང་སྟེ། །ཐོས་བསམ་བསྒོམ་ལ་བརྩོན་
པ་ལྷུར་ལེན་ཤོག །བཅོས་མིན་ངེས་འབྱུང་བྱང་ཆུབ་སེམས་མཆོག་དང་། །
ཡང་དག་ལྟ་སོགས་རྒྱལ་སྲས་སྤྱོད་པ་རྣམས། །ཉམས་ལེན་སྙིང་བོ་གནད་དུ་
འབྱོར་བ་ཡིས། །ས་དང་ལམ་གྱི་བགྲོད་པ་མཐར་ཕྱིན་ཤོག །ནང་རིག་འོད་
གསལ་འགྱུར་མེད་ཆོས་སྐུའི་དབྱིངས། །སྒྲིབ་བྱེད་གློ་བུར་དྲི་མའི་རྡུལ་ཚོགས་
རྣམས། །རིམ་གཉིས་ལམ་གྱི་དྲི་བཞོན་དལ་བུ་ཡིས། །དབྱིངས་སུ་བསྐྲད་པའི་
དགེ་མཚན་རྟག་འབར་ཤོག །ཁྱད་པར་འདི་སྣང་ནུབ་པའི་སྐད་ཅིག་ལ། །
བར་དོ་ཡ་ངའི་འཇིགས་པ་མི་འབྱུང་ཞིང་། །དཔའ་བོ་དཔའ་མོའི་བསུ་མ་
དང་བཅས་ཏེ། །དག་པའི་ཞིང་དུ་ཐོགས་མེད་བགྲོད་པར་ཤོག །སློབ་དང་
མི་སློབ་གནས་སྐབས་ཐམས་ཅད་དུ། །མི་འཁྲུགས་ཞེས་བྱའི་མཚན་མཆོག་
དོན་ལྡན་པ། །མགོན་པོ་ཁྱོད་ཉིད་མངོན་སངས་རྒྱས་པ་ཡི། །ཞིང་དེར་བདག་
ཅག་རྣམས་ཀྱང་ཁྲིད་དུ་གསོལ། །ཁྱོད་ཉིད་མཆོད་བསྟོད་བསྒོམ་བཟླས་བགྱིས་
པའི་མཐུས། །ཁྱོད་ལ་རེ་ལྟོས་འཆའ་བའི་སྐྱེ་འགྲོ་ཀུན། །གནས་སྐབས་རྐྱེན་
331



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ངན་གདོན་གྱིས་མ་གཙེས་པར། །མཐར་ཐུག་ཁྱོད་ཀྱི་སྲས་སུ་འགྱུར་བར་ཤོག །
བླ་མ་དཀོན་མཆོག་གསུམ་གྱི་བྱིན་རླབས་དང་། །བཅོམ་ལྡན་མི་འཁྲུགས་མགོན་
པོའི་བདེན་མཐུ་ཡིས། །བདག་གི་སྨོན་པའི་གནས་རྣམས་མ་ལུས་པ། །བདེ་
བླག་ཉིད་དུ་འགྲུབ་པར་གྱུར་ཅིག་གུ །ཞེས་སྙན་པའི་ངག་གིས་མ་བཅིང་བ་གོ་བདེའི་ཚུལ་དུ་
གློ་བུར་འཕྲལ་དུ་དཔལ་ལྡན་ཞེས་པས་བྲིས་པ་དགེ
ངན་སོང་ཐམས་ཅད་སྦྱོང་བའི་རྒྱལ་བོ་སྟེ། །བཅོམ་ལྡན་མི་འཁྲུགས་མགོན་
པོའི་མཐུ་བྱིན་གྱིས། །བདག་སོགས་ཚེ་འདིའི་སྣང་བ་ནུབ་མ་ཐག །ཤར་ཕྱོགས་
མངོན་དགའི་ཞིང་དུ་སྐྱེ་བར་ཤོག །དེ་རུ་སྐྱེས་ནས་བཅོམ་ལྡན་མི་འཁྲུགས་
པའི། །ཞལ་མཐོང་གདམས་ངག་རྗེས་བསྟན་མཐའ་དག་མནོས། །གདམས་
ངག་ཇི་བཞིན་རྒྱུད་ལ་ལེགས་སྐྱེས་ཏེ། །མགོན་པོ་མི་འཁྲུགས་པ་དང་མཚུངས་
པར་ཤོག །བཟོད་དཀའི་སྡུག་བསྔལ་གྱིས་གཟིར་འགྲོ་བ་རྣམས། །བདེ་ཆེན་
མངོན་དགའི་ཞིང་དུ་ལེགས་ཁྲིད་དེ། །རང་རང་ཁམས་དབང་འཚམ་པའི་
ཆོས་ཆར་གྱིས། །ཚིམ་ནས་བདུད་རྩི་ངེས་ལེགས་ཐོབ་པར་ཤོག །ཁྱད་པར་
འདི་སྣང་ནུབ་པའི་དམིགས་ཡུལ་གྱི། །བར་དོ་འཇིགས་པའི་ཡ་ང་མི་འབྱུང་
ཞིང་། །མགོན་པོ་མི་འཁྲུགས་པ་ཡི་ཞལ་མཐོང་སྟེ། །གསུང་གི་བདུད་རྩིས་
དབུགས་དབྱུང་ཐོབ་པར་ཤོག །ཅེས་ཀུན་དགའ་དཔལ་ལྡན་གྱིས་བྲིས་པ་དགེ་
༄༅། །རིམ་གཉིས་སྨོན་ལམ་བཞུགས་སོ། །
འདི་ལྟར་བགྱིས་པའི་བསོད་ནམས་དཔག་མེད་ཀྱིས། །སྐྱེ་དགུ་མཐའ་དག་
332



ཇོ་ནང་ཨེ་ཝཾ་ཤེས་རིག་དཔེ་ཚོགས། བག་འདོན་ཐར་བའི་དཔལ་སྟེར།
པོད་བརྒྱུད་པ་།
སྲིད་ཞིའི་རྒྱ་མཚོ་ལས། །བདག་ཉིད་གཅིག་པུས་ངེས་པར་སྒྲོལ་བའི་ཕྱིར། །
སངས་རྒྱས་གོ་འཕང་མྱུར་དུ་ཐོབ་གྱུར་ཅིག །དེ་ཐོབ་ཕྱིར་དུ་བདག་ཉིད་ཚེ་
འདི་ཉིད། །འཕོས་མ་ཐག་ཏུ་སྐྱེ་བ་གཞན་དག་གིས། །བར་མ་ཆོད་པར་བྱང་
ཕྱོགས་ཤམྦྷ་ལའི། །རིག་ལྡན་རྒྱལ་བོའི་འཁོར་དུ་སྐྱེ་བར་ཤོག །དེ་རུ་སྐྱེས་ནས་
ངེས་འབྱུང་བསམ་པ་དང་། །བྱང་ཆུབ་སེམས་དང་ཡང་དག་ལྟ་བ་དང་། །
སྙིང་སྟོབས་ཆེན་པོའི་གོ་ཆའི་བསམ་པ་སོགས། །ཐུན་མོངས་ཐེག་པ་མཆོག་
གིས་རྒྱུད་སྦྱངས་ནས། །འཇིག་རྟེན་དང་ནི་འཇིག་རྟེན་འདས་པ་ཡི། །དབང་
གི་རྒྱུད་སྨིན་རྩ་བ་ཡན་ལག་གི །ལྟུང་བ་ཕྲ་མོས་ཀྱང་ནི་མ་གོས་པར། །དམ་
ཚིག་རྣམ་དག་ཚུལ་བཞིན་བསྲུང་བར་ཤོག །དེ་ལ་བརྟེན་ནས་བསྐྱེད་རིམ་
རྒྱལ་མཆོག་གཉིས། །ཐིག་ལེའི་རྣལ་འབྱོར་དང་ནི་བསྐྱེད་རིམ་ནི། །ཕྲུ་བ་ཕྲ་
མོའི་རྣལ་འབྱོར་མཐར་ཕྱིན་ཏེ། །རབ་འབྱམས་ལས་དང་དངོས་གྲུབ་ཀུན་
འགྲུབ་ཤོག །སོར་སྡུད་ལམ་གྱི་རྟགས་བཅུ་ཡོངས་སུ་རྫོགས། །རྟགས་སྣང་
ཐམས་ཅད་སེམས་དང་རོ་གཅིག་ཏུ། །འདྲེས་པའི་བསམ་གཏན་མཐར་ཕྱིན་
མངོན་ཤེས་ཐོབ། །སོར་བསམ་སྐུ་ཡི་རྣལ་འབྱོར་མཐར་ཕྱིན་ཤོག །རླུང་དང་
སྟོང་གཟུགས་དབུ་མའི་དབྱིངས་སུ་བཅིངས། །དེ་ཉིད་འཁོར་ལོ་བདུན་གྱི་
ཐིག་ལེ་ལ། །འདྲེས་པའི་གཏུམ་མོ་འབར་སྣང་རབ་འབྱམས་ཐོབ། །སྲོག་འཛིན་
གསུང་གི་རྣལ་འབྱོར་མཐར་ཕྱིན་ཤོག །འཛག་མེད་བདེ་བའི་ཡེ་ཤེས་སྣང་
ཆ་རུ། །རང་ལུས་འཁོར་འདས་རྣམ་པ་ཀུན་ལྡན་གྱི། །སྟོང་གཟུགས་ཕྱག་རྒྱ་
ཆེན་པོའི་སྐུ་ཤར་ཏེ། །རྗེས་དྲན་ཐུགས་ཀྱི་རྣལ་འབྱོར་མཐར་ཕྱིན་ཤོག །ཟག་
བཅས་ཕུང་ཁམས་སོགས་ཀྱི་ཆ་དང་བཅས། །ཉི་ཁྲི་ཆིག་སྟོང་དྲུག་བརྒྱའི་ཐིག་
333



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལེའི་ཆ། །འགྱུར་མེད་བདེ་བ་ཆེན་པོའི་ངོ་བོར་གྱུར། །ཏིང་འཛིན་ཡེ་ཤེས་རྣལ་
འབྱོར་མཐར་ཕྱིན་ཤོག །ཚེ་གཅིག་ཉིད་ལ་ཁ་སྦྱོར་བདུན་ལྡན་སྐུ། །རྡོ་རྗེ་འཆང་
ཆེན་དུས་ཀྱི་འཁོར་ལོ་ཡི། །གོ་འཕངས་ཐོབ་ནས་རིང་བོར་མི་ཐོགས་པར། །སྲིད་
པའི་མཚོ་ལས་འགྲོ་ཀུན་སྒྲོལ་གྱུར་ཅིག །ངེས་དོན་མཐར་ཐུག་ཀུན་མཁྱེན་
ཇོ་ནང་བའི། །བསྟན་པ་ཕྱོགས་བཅུའི་ས་སྟེང་ཀུན་དུ་ཁྱབ། །ནམ་ཡང་ནུབ་
པ་མེད་པ་ཆུ་རྒྱུན་བཞིན། །འཁོར་བ་ཕྱི་མཐའི་བར་དུ་འཇུག་གྱུར་ཅིག །ཅེས་
པ་འདི་ནི་འབའ་མདའ་རིན་པོ་ཆེའི་དུས་འཁོར་དབང་ཆེན་བསྐུར་ཐབས་ཀྱི་མཇུག་སྨོན་ལ་ཅུང་ཟད་ཁ་བསྒྱུར་
ཏེ་ཡི་མིང་གིས་བྲིས་པ་དགེ
334



ཇོ་ནང་ཨེ་ཝཾ་ཤེས་རིག་དཔེ་ཚོགས།
ངག་འདོན་ཐར་བའི་དཔལ་སྟེར།
པོད་བརྒྱུད་པ།
༄༅། །དགེ་བསྟན་སང་སྐུ་ཞི་བར་གཤེགས་ཁར་ཁོ་རང་
ཕྱི་མ་གང་དུ་སྐྱེ་འགྱུར་འོད་གསལ་ཆོས་
སྐུའི་བརྡ་ལུང་བཞུགས།
རྗེ་རྩ་བའི་བླ་མ་ལ་གསོལ་བ་འདེབས༔
ཤར་མངོན་པར་དགའ་བའི་ཞིང་ཁམས་སུ
མི་བདག་གིས་འགྲོ་བའི་དོན་ཆེན་མཛད
སླར་བདག་གི་ཚ་བུའི་རང་ཁྱིམ་ན
དལ་འབྱོར་གྱི་རྟེན་གྱི་ལུས་གཅིག་ལེན།
དེའི་སྟེང་ནས་བྱང་ཕྱོགས་ཤམྦྷ་ལར
རིགས་ལྡན་དྲག་པོའི་འཁོར་དུ་སྐྱེ་བ་ཡིན
ཆོས་ཀྱི་འཁོར་ལོ་བསྐོར་ནས་འགྲོ་དོན་མཛད།
ཅེས་པ་འདི་ནི་རང་དང་རིགས་རུས་གཅིག་པའི་རང་གི་སྐྱེ་ཁྱིམ་དུ་མངལ་སྐྱེས་ཁམས་དྲུག་ལྡན་གྱི་རྟེན་བཟང་
ཁྱད་པར་བ་རྙེད་པའི་གྲུབ་དབང་བླ་མ་དཀོན་མཆོག་དགེ་འདུན་བསྟན་འཛིན་ནམ་ཡོངས་ཀྱིས་དགེ་བསྟན་ཞེས་
འབོད་པ་ (སེར་བྱེས་ལྷ་རམས་པ་ཝམ་པ་དགེ་བཤེས་སམ་གཞི་ཤུབ་མཁན་རྒན་གྱི་སྐྱེ་བར་གྲགས་པ་) དེ་ཉིད་སྐུ་ཞི་བ་ཆོས་
ཀྱི་དབྱིངས་སུ་གཤེགས་ཁར་ཁོ་རང་ཕྱི་མ་གང་དུ་སྐྱེ་འགྱུར་འོད་གསལ་ཆོས་སྐུའི་བརྡ་ལུང་དུ་ཕབས་པ་དེ་ཉིད་
བརྗེད་ངེས་རྐུན་པོས་འཁྱེར་བར་དོགས་ནས་འདིར་འབྲེལ་མིན་ལ་མ་ལྟོས་པར་རྫུན་མེད་དྲང་བོའི་ལམ་ནས་
བཀོད་པ་དགེ་
335



ཆ་
།
ག
ང་།
ང་། །
1:|ཀ ན ད (༢་དཔa'།།ན་གྱི་ ཚོང་པ་དག ། །
68 (O)
R 99
།ལྕབྷ་སྲུང་ཞིང་པའི་ད་ཨ། ངས་དད།།
འད་པའི་ངདད་པོ་ཇོརུང་ང་
ལ་ང་དང་ཁྱེད་བྱུང་ཚད་དང་ཞིང།
